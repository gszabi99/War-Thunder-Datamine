----------------------------------------------------------------------------------------------------------------------------------------------------

ÖNEMLİ UYARI

----------------------------------------------------------------------------------------------------------------------------------------------------

Oyunumuza erişmek ve oyunumuzu oynamak için aşağıdaki yasal belgeleri kabul etmeniz gerekir (Metinlerin tamamını bu uyarıdan sonra aşağıda görebilirsiniz):

* Gizlilik Politikası: Video oyunlarımızla ve hizmetlerimizle etkileşime girdiğinizde kişisel verilerinizi nasıl işlediğimizi ve koruduğumuzu açıklar.

* Hizmet Koşulları: Video oyunu içinde Gaijin'in sunduğu hizmetleri kullanımınızı yönetir ve şu belgeleri kapsar:

- Oyun Kuralları: Oyun içi davranış kurallarını ve kısıtlamaları belirler;

- Son Kullanıcı Lisans Anlaşması: Video oyunumuzla ilgili lisans koşullarını, sınırlamaları, kısıtlamaları ve fesih koşullarını belirtir.

Lütfen kabul etmeden önce zamanınızı ayırıp bu belgeleri dikkatlice okuyun. Herhangi birini kabul etmediğiniz takdirde video oyunumuzu veya ilgili diğer hizmetlerimizi kullanmanıza izin verilmez.

----------------------------------------------------------------------------------------------------------------------------------------------------

GAIJIN GİZLİLİK POLİTİKASI

----------------------------------------------------------------------------------------------------------------------------------------------------

Bu Gizlilik Politikası, Gaijin Entertainment'ın ("Gaijin," ayrıca "biz", "bize/bizi", "tarafımız") kişisel verilerinizi nasıl işlediğinin yanı sıra bu tür kişisel verilerin işlenmesine ilişkin haklarınızı konu alır. Gizlilik Politikası, Gaijin'in sahip olduğu ve dağıttığı video oyunlarını ("Oyunlar") yüklediğinizde ve oynadığınızda, Gaijin'in diğer uygulamalarını kullandığınızda, web sitelerimizde gezindiğinizde, Gaijin Hesabı oluşturduğunuzda ve kullandığınızda veya ürünlerimizi ve hizmetlerimizi başka şekillerde kullandığınızda, ayrıca düzenlediğimiz etkinliklere ("Hizmetler") katıldığınızda veya başka yollarla bizimle iletişime geçtiğinizde veri işlemeyi kapsar.

Bu Gizlilik Politikası, Hizmet Koşulları da dâhil olmak üzere Gaijin tarafından Hizmetlerin sağlanmasını düzenleyen belgeleri içeren Hüküm ve Koşulların bir parçasıdır.

1. BİZ KİMİZ*

Verileriniz, Gaijin tarafından işlenir. Gaijin aşağıdaki tüzel kişileri ifade eder (hangi Hizmetleri kullandığınıza veya Gaijin ile başka şekillerde etkileşime girdiğinize bağlı olarak):

Gaijin Network Ltd, HE 312702 ticari sicil numarasıyla 63 Ifigeneias Street, Office 302, Strovolos 2003, Lefkoşa, Güney Kıbrıs Rum Yönetimi adresinde kayıtlı bir Güney Kıbrıs firmasıdır; 

Gaijin Distribution Kft. 01-09-182370 ticari sicil numarasıyla Hungária körút 162-166, Budapeşte, 1146, Macaristan adresinde kayıtlı bir Macar şirkettir.

Belirli kişisel verilerin işlenmesinde ortaklarımız da veri denetleyicileri olarak kabul edilir. Örneğin Hizmetlerimize oyun konsolları veya platformları aracılığıyla eriştiğinizde söz konusu konsollar ve platformlarla olan etkileşiminizi bunların sağlayıcıları kontrol eder. Kişisel verilerinizin işlenmesine dair daha fazla bilgiyi ilgili hizmetlerden edinebilirsiniz.

Bizimle iletişime geçmenin birincil yolu Gaijin Destek Portalıdır. Bize privacy@gaijin.net adresinden veya şu adresten de ulaşabilirsiniz: 63 Ifigeneias street, Office 302, 2003 Strovolos, Lefkoşa, Güney Kıbrıs Rum Yönetimi (Gaijin Network Ltd). Daha fazla iletişim bilgisi için bu Gizlilik Politikasının 12. Bölümüne bakın.

2. HANGİ VERİLERİ İŞLERİZ*

Gaijin çeşitli kaynaklardan toplanan kişisel verileri işler: 

• bize sizin bizzat sağladığınız veriler;

• Hizmetlerimizi kullandığınızda otomatik olarak topladığımız veriler;

• üçüncü taraflardan aldığımız veriler.

2.1. Bize sizin bizzat sağladığınız veriler

Hizmetlerimizi kullandığınız sırada; genellikle Gaijin Hesabınızı oluştururken ve yönetirken, Gaijin web sitelerini kullanırken, Gaijin Oyunlarını oynarken veya diğer Hizmetlerden faydalanırken, Gaijin tarafından sağlanan mal ve hizmetleri satın alırken, forumlarda ve Gaijin sosyal medya hesaplarında tartışmalara katılırken, anketlerimize katılım sağlarken ve kullanıcılarla farklı şekillerde etkileşime girerken, destek veya müşteri hizmeti talep ederken, Hizmetlerimizdeki teknik sorunları bildirirken, şikâyet veya isteklerinizi iletmek için bizimle iletişim kurarken bize belirli kişisel bilgilerinizi verirsiniz. 

Bu tür veriler aşağıdaki kategorileri içerebilir:

Kimlik ve iletişim bilgileri. Oyunlar ve ilgili etkinlikler gibi Hizmetlerimizin çoğuna yalnızca kayıtlı bir hesap (Gaijin Hesabı veya Google, PlayStation, Steam vb. üçüncü taraf platformlardaki hesaplar) ile erişebilirsiniz. Kayıt verileriniz öncelikli olarak e-posta adresinizi, şifrenizi ve rumuzunuzu içerir. Güvenliği artırmak ve birincil kayıtlı e-posta adresinize erişiminizi kaybetmeniz durumunda hesabınızı geri yükleyebilmeyi sağlamak için cep telefonu numarası ve ikinci bir e-posta adresi de ekleyebilirsiniz. Hizmetlerimize üçüncü taraf platformlardaki hesabınızla erişirseniz bu hesap tanımlama verilerini işleriz. Reşit değilseniz veya başka nedenlerle hukuki ehliyetiniz sınırlıysa sizden ebeveyninizin, vasinizin veya başka bir yasal temsilcinizin de iletişim bilgilerini vermenizi isteyebiliriz. Gaijin ile iş ortaklığı yaptığınız sınırlı durumlarda tam adınız, kimliğiniz, adresiniz ve ödeme bilgileriniz gibi kişisel kimlik verilerinizi işleriz.

Gaijin Destek Hizmetine sağlanan veriler. Teknik kullanıcı desteği taleplerinizle ilgili bizimle iletişime geçtiğinizde Gaijin'e taleplerinizle birlikte gönderdiğiniz bilgileri toplarız. Gaijin Destek portalı üzerinden Gaijin Hesabınızı kullanarak veya Gaijin Hesabınıza giriş yapmadan e-posta aracılığıyla Gaijin Destek Hizmetine talep ilettiğinizde talebinizle birlikte sağladığınız e-posta adresi, ad, rumuz, kullanıcı kimliği gibi verilerinizin yanı sıra oyun verileriniz, satın alımlarınız ve ödeme bilgileriniz, talebinizle birlikte veya Gaijin Destek Hizmetiyle daha sonraki iletişiminiz sırasında ilettiğiniz bilgileri içerebilecek mesajınızı toplarız.

Güvenlik verileri. Güvenlik sorunları meydana geldiğinde sizden kullanıcı kimliğinizi doğrulamanız için güvenlik sorularını cevaplamanızı isteyebiliriz. Cevap olarak e-postanız, rumuzunuz, Gaijin Hesabınızın kayıt tarihi, oturum açma verileriniz, konum verileriniz, satın alımlarınız ve oyun verileriniz gibi yalnızca Gaijin Hesabının sahibinin makul şekilde bilmesi gereken benzersiz kullanıcı verilerini içeren bilgileri talep edebiliriz. 

Kendi isteğinizle verdiğiniz diğer veriler. Kullanıcılarımız ve diğer kişiler bazen bize talep, soru ve öneri iletir ve bunları iletirken kişisel verilerini paylaşır. Örneğin doğrudan Hizmetlerimizle ilgili olmayan bir konuda bize e-postayla ulaştığınızda, farklı anketleri yanıtladığınızda, web sitelerimizde bizimle iletişim kurduğunuzda veya farklı şekillerde bizimle etkileşime girdiğinizde. Bu tür durumlarda tarafımıza sağlanan verileri işleriz.

2.2. Otomatik olarak topladığımız veriler

Oyunlarımızı oynarken veya Hizmetlerimizi başka şekilde kullanırken aşağıdakiler de dâhil olmak üzere bu süreçte oluşan ve hesabınızla ilişkilendirilen verileri toplayabiliriz.

Oyun verileri. Oyun içi eylemleriniz, karşılaşmalarınız, diğer oyuncularla oyun içi etkileşiminiz, oyun oturumlarınızın gerçekleşme durumu ve süresi, oyun sonuçlarınız ve oyun içinde yaptığınız seçimlere ilişkin verileri toplarız. Bunlara ek olarak oyununuzun kayıtlarını toplayabiliriz ancak bunları çok kısa bir süre saklar ve daha sonra sileriz.

Oyun içi iletişim. Oyunlar işlevi, Oyun oturumundayken metin ve sesli mesajlarınızı diğer kullanıcılarla paylaşmanıza olanak tanır. Bu verileri, Hüküm ve Koşulların veya geçerli yasaların ihlal edildiğine dair gelen bir şikâyet üzerine inceleme aşamasında olmadığı takdirde oturum bittikten sonra saklamayız.

Kimlik saptama bilgileri. Hizmetleri sunmak, kullanıcılarımızın güvenliğini sağlamak, Hizmetlerimizle olan kullanıcı deneyimini iyileştirmek, yeni Hizmetler geliştirmek ve mevcut Hizmetlerimizi daha iyi hâle getirmek için Hizmetlerimizi kullanımınız hakkında veri toplayabiliriz. Örneği kimlik saptama verilerinize şunlar dâhil olabilir: (1) kullanıcı ve cihaz kimliğiniz, (2) yaklaşık konum verileriniz (IP adresi ve ülke ve şehir gibi ilgili bilgiler), (3) dil tercihleri, (4) kimlik doğrulama güvenliği araçları ve diğerleri. 

Cihaz verileri. Hizmetlerimizi cihaza ve kullanımınızın diğer koşullarına göre ayarlamak amacıyla Hizmetlerimizin uyumluluğunu, işlevselliğini ve güvenliğini sağlamanın yanı sıra konumunuza göre ayarlamak için cihazınız hakkında bilgi toplarız. Bu bilgiler; cihaz kimliği, MAC adresi, yaklaşık konum, dil ayarları, saat dilimi ve yerelleştirme ayarları, cihaz bilgileri, işletim sistemi, kurulan uygulamalar, telefon şebekesi operatörü, ağ türü ve bağlantısı, internet bağlantı hızı, ekran çözünürlüğü ve yönü, cihaz donanım özellikleri (CPU, GPU, RAM ve ROM boyutu, pil vb.) gibi bilgileri ve cihazınızla ilgili diğer yazılım ve donanım bilgilerini içerebilir. 

Satın alma verileri. Kullanıcılarımızın Gaijin Hesabında oyun içi öğeleri satın almasını sağlamak için Hizmetlerimiz aracılığıyla yapılan satın alma işlemlerine ilişkin bilgi toplarız. Satın aldığınız ve kimlik verilerinize bağlanan her oyun içi öğenin türünü (ve varsa miktarını) ve bu öğelerin maliyetine ilişkin bilgileri toplarız. Bu satın alma bilgileri, Gaijin Hesabınızda gösterilir. Vergi düzenlemeleri nedeniyle, ödeme yapan kişi hakkında da bilgi toplarız. Bu nedenle, kullanıcıların yalnızca satın alımlarıyla ilgili sınırlı zorunlu verileri işleriz; bunlar arasında satın alan kişinin adı ve adresi, ödeme tutarı ve diğer vergi bilgileri bulunur. 

Oyun performans bilgileri. Hizmetlerimize erişmek için kullandığınız cihazın performansına ilişkin verileri toplayabiliriz. Bu veriler arasında çökme raporları, Oyunlarımızı oynarken aldığınız teknik hatalar ve internet bağlantısının kesilmesi gibi bilgiler bulunur.

Kullanıcıların katıldığı programlar ve etkinlik verileri. Gaijin'in veya ortaklarının düzenlediği, Oyunlarımızla ilgili kullanıcı katılımlı programlar veya etkinliklerde yer aldığınızda bu etkinliklere katılımınız ve gösterdiğiniz performansa ilişkin bilgilerin yanı sıra bu tür etkinliklerde sağladığınız verileri toplarız.

Forumlar ve sosyal ağlardaki iletişimler. Topluluk etkileşim Hizmetlerimizi (forumlar) kullanırken ya da resmi sosyal ağ hesaplarımız aracılığıyla Gaijin ile veya diğer kullanıcılarla iletişim kurarken yayınlanan tüm bilgileri Gaijin'le paylaşmış olursunuz. Sizinle tekrar iletişime geçmek ve hem Hizmetlerimizde hem de topluluk etkileşiminde kullanıcı deneyimini geliştirmek için bu verileri işleyebiliriz.

Kullanıcı Tarafından Oluşturulan İçerik (KTOİ). Oyunlarımızla veya diğer Hizmetlerimizle ilgili herhangi bir biçimde içerik oluşturup çeşitli oyun platformlarının yanı sıra web sitelerimizde (forumlar gibi) paylaşabilirsiniz. Bu tür KTOİ'leri toplayıp saklarız. Hüküm ve Koşullarımıza uygunluğunu değerlendirmek ve Gaijin Katkı Anlaşması kapsamında sizinle olası iş birliğimizi gözden geçirmek için bu tür içerikleri inceleyebiliriz.

Sosyal ağ verileri. Sosyal ağlarımızda ve oyunlarla ilgili platformlarda içerik oluşturucu veya moderatör olarak bizimle iş birliği kuruyorsanız veya bu tür iş birliği kurmak istiyorsanız bizimle paylaştığınız ilgili sosyal ağ veya platform verilerinizi (sosyal medya kanalınızdaki hesap tanımlayıcı istatistikleriniz veya forumlardaki faaliyetleriniz gibi) inceleyebiliriz. Sağlanan bilgilerin doğruluğunu ve iş birliğimizle ilgisini teyit etmek amacıyla ilgili sosyal medya hesabınızı gözden geçirebiliriz. Sosyal ağ topluluklarımızda herkese açık gönderi ve yorumlar paylaşırsanız bu verilere erişiriz. Hüküm ve Koşullarımıza ve sizinle iş birliğimizin şartlarına uyduğundan emin olmak için bu verileri kullanabiliriz. 

Reklam verileri. Hizmetlerimizin tanıtımını yapmak, reklam performansımızı analiz etmek ve geliştirmek için Hizmetlerimizdeki veya reklam ortaklarımızın reklam faaliyetleriyle etkileşiminizi analiz ederiz. Cihaz kimliğiniz veya reklam kimliğiniz, konumunuz ve cihaz ayarlarınız, reklamlara ilişkin eylemleriniz (tıklamalar, web sitesi ziyaretleri, hesap oluşturma ve bonus alma gibi) bu tür veriler arasındadır. 

Diğer tanımlama bilgileri ve benzer teknolojiler. Bu Gizlilik Politikasında açıklanan diğer amaçlarla sizi ve/veya cihazınızı tanımak için tanımlama bilgileri ve benzer izleme teknolojileri kullanabiliriz. Tanımlama bilgileri dosyalarının kullanımı hakkında daha fazla bilgi için lütfen Tanımlama Bilgileri Politikamıza  göz atın.

2.3. Üçüncü taraflardan aldığımız veriler

Hizmetleri kullanıcılarımıza sunmamıza yardımcı olan ortaklarımızdan, bağlı kuruluşlarımızdan ve tedarikçilerimizden belirli veriler alabiliriz. Bu veriler şunları içerebilir: 

Üçüncü taraf platform hesabı giriş bilgileri. Hizmetlerimize sosyal ağları (Facebook gibi), oyun platformlarını ve konsollarını (Steam gibi), cihaz hesaplarını (Apple ID gibi) veya benzer hizmet ve web sitelerini kullanarak giriş yapabilirsiniz. Bu gibi durumlarda işleten şirket, belirli bilgileri kendi gizlilik politikasına göre Gaijin ile paylaşabilir. Üçüncü taraf hesap adınız, kullanıcı kimliğiniz, e-posta adresiniz, cihaz kimliğiniz ve konumunuz bu bilgiler arasındadır.

Oyun platformlarından alınan veriler. Hizmetlerimizde yer alan Oyunlarımızdan bazılarına PlayStation, Xbox, Nintendo Switch gibi bağımsız platformlar ve mobil platformlar üzerinden erişmek mümkündür. Size bu tür platformlar aracılığıyla Hizmetlerimizi sunmak ve bu platformlardaki ilerlemenize ve tercihlerinize saygı göstermek için, platformun kullanıcıya atadığı kullanıcı kimliği, e-posta adresi, yaklaşık konum, dil ve platformun topladığı diğer tanımlayıcı bilgiler, platformun mağazasındaki satın alımlarınız, oyundaki faaliyetleriniz, arkadaş listeniz, sıralamanız, başarılarınız ve Hizmetlerle ilgili özel tercihleriniz gibi bilgileri toplarız. Bazen platformlar hangi verilerin paylaşılacağını özelleştirmenize izin verebilir.

Reklam verileri ve analitik veriler. Zaman zaman reklam ve pazarlama analizleri için iş ortaklarımızı ve tedarikçilerimizi görevlendiririz. Bu tür üçüncü taraflar bize, Hizmetlerimizi kullanırken kullanıcı deneyimini ve Hizmetlerimizi geliştirmek için veri analizinin bir sonucu olarak gelişmiş veriler ve reklamlardaki sahtekârlıkları izlemek için dolandırıcılık karşıtı veriler sağlar.

Ödeme bilgileri. Ödeme sağlayıcılarımız, satın alımınızla bağlantılı olarak kredi kartı bilgilerinizi, e-cüzdan bilgilerinizi veya diğer ödeme bilgilerinizi toplar. Bu bilgiler, ücretli Hizmetlerimizi satın almak için kullandığınız ödeme yöntemine bağlıdır. Yalnızca ödeme doğrulama verilerini toplarız ve bu ödeme bilgilerinize erişimimiz yoktur.

Sosyal ağ verileri. Sosyal medya, kamu kayıtları vb. gibi herkese açık kaynaklardan bilgi toplamayız. Ancak sosyal ağ verilerinizi (YouTube veya Twitch gibi) Hizmetlerimize, etkinliklerimize ve bu gibi verilerin sağlanmasını gerektiren programlarımıza (İçerik Oluşturucu Programları gibi) katılırken gönüllü olarak verdiyseniz bu verileri toplarız. Bu gibi durumlarda programa uygunluğunuzu ve hesabın sahibi olup olmadığınızı teyit etmek için ihtiyaç duyabileceğimiz ekran adı, kullanıcı kimliği ve hesap istatistiği (abone sayısı, yayın süresi gibi) gibi verileri özel araçlar aracılığıyla paylaşabilirler. Sosyal ağ topluluklarımızda herkese açık gönderi ve yorumlar paylaşırsanız bu verilere erişiriz. Hüküm ve Koşullarımıza ve sizinle iş birliğimizin diğer şartlarına uyduğundan emin olmak için bu verileri kullanabiliriz.

3. VERİLERİNİZİ HANGİ AMAÇLARLA İŞLERİZ*

Verilerinizi aşağıdaki amaçlarla toplar ve işleriz:

Size Hizmetlerimizi sağlamak. Hizmetlerimizden herhangi birini kullanmak için bir dizi yasal belgeden oluşan, sözleşmeye dayalı Hüküm ve Koşullarımızı kabul edersiniz. Size Hizmetlerimizi sunmak amacıyla bu sözleşmeyi ifa etmek için kişisel verilerinizi aşağıdaki amaçlarla işlememiz gerekir:

• üçüncü taraf hizmet ve web siteleri de dâhil olmak üzere Gaijin Hesabınızı kaydetmek;

• Oyunlarımıza ve diğer oyuncularla iletişim kurmanızı sağlayan oyun içi sohbet, forum ve sosyal ağ platformları gibi sosyal ağlar da dâhil olmak üzere diğer Hizmetlerimize erişim sunmak;

• Hizmetlerimizle bağlantılı olarak yaptığınız ödemeleri işlemek;

• talebiniz üzerine ücretli Hizmetleri etkinleştirmek;

• Hizmetlerimizi yönetmek;

• Hizmetlerimizi rahatça kullanabilmeniz için teknik bilgi ve yönetim desteği sunmak.

Bu amaçla, bize sağladığınız, otomatik olarak topladığımız veya ortaklarımızdan aldığımız tüm veri kategorileri işlenen kişisel veriler arasında yer alabilir.

Veri işleme için yasal dayanak: sözleşmenin ifası (Hüküm ve Koşullar) ve bazı veriler için meşru menfaatlerimiz (Hizmetlerimizi kullanıcılarımızın ilgisine uygun hâle getirmek, kullanıcılarımıza kolaylık sağlamak, Hizmetlerimizi güncellemek).

Hizmetlerimizin ve kullanıcı deneyiminin geliştirilmesi ve iyileştirilmesi. Hizmetlerimizi geliştirmek ve yükseltmek bu hizmetleri kullanma deneyiminizi iyileştirmek ve yeni Hizmetler tasarlamak bizim için çok önemlidir. Bunu aşağıdaki amaçlar doğrultusunda gerçekleştiririz:

• Hizmetleri geliştirmek ve iyileştirmek.

• Hizmetlerimizdeki hataları tespit etmek, düzeltmek ve önlemek.

• Hizmetlerimizle ilgili kullanıcı deneyiminizi geliştirmek.

• Gaijin Hesabınızın ve işlediğimiz verilerin güvenliğini kolaylaştırmak ve geliştirmek.

• forumlarda ve sosyal medyada sizinle etkileşime geçmek.

• Hizmetlerimizde yaptığımız güncelleme ve iyileştirmeler hakkında sizi bilgilendirmek, size ilgili güvenlik uyarısı ve teknik bildirimleri göndermek.

• size etkinlikler, yarışmalar ve Hizmetlerimiz için sunduğumuz özel teklifler hakkında tavsiyelerde bulunmak.

• kullanıcıların taleplerine, şikâyetlerine ve diğer isteklerine yanıt vermek ve bunları işlemek. 

• kullanıcıların Hüküm ve Koşullara uymasını sağlamak.

• kullanıcıların etkinliklere ve kullanıcı katılımlı programlara katılımını artırmak.

Bu amaçlarla işlenen kişisel verilere genellikle; cihaz ve cihaz performans bilgileri, satın alma verileri, oyun verileri, kullanıcı katılımlı programlarımızın ve etkinliklerin verileri, oyun platformlarından gelen veriler, çeşitli kanallar aracılığıyla (oyun içi sohbet, web sitelerimiz, topluluk sosyal ağları, anketler, beta test programları ve doğrudan iletişimler) kullanıcıların sağladığı geri bildirim verileri, reklam ve analitik verilerin yanı sıra belirtilen amaçlar için gereken diğer veriler dâhildir. 

Veri işleme için yasal dayanak: sözleşmenin ifası (Hüküm ve Koşullar), meşru menfaatlerimiz (Hizmetlerimizi geliştirmek ve kullanıcıların ilgi alanlarına göre uyarlamak, yeni Hizmetler geliştirmek).

Tercihlerinizin kişiselleştirilmesi. Sizi Hizmetlerimizle ilgili yeniliklerden haberdar etmek için güncellemeler ve yeni Hizmetlerimiz veya Hizmetler içindeki özellikler hakkında sizi bilgilendirebiliriz. Ayrıca Hüküm ve Koşullarımızdaki güncellemeler hakkında sizi zaman zaman bilgilendirebiliriz.

Bu amaçla genellikle iletişim bilgilerinizi ve kimlik saptama bilgilerinizi işleriz.

Veri işleme için yasal dayanak: izin (hangi haberleri almak istediğinizi seçtiğiniz takdirde), sözleşmenin ifası (Hüküm ve Koşullardaki güncellemeler hakkında).

Yasalara uygunluk. Gaijin ve faaliyetleri için geçerli olan yasalarda belirtilen gereklilikleri yerine getirmek ve geçerli yasalar kapsamında yetkili devlet veya belediye organlarından gelen talepleri yerine getirmek amacıyla bazen kişisel verilerinizi ilgili yasal çerçeve dâhilinde yasal bir yükümlülük kapsamında işlememiz gerekir. Her durumda belirli bir yasal yükümlülüğün veri işleme gerektirip gerektirmediğini hassas bir biçimde değerlendiririz.

Bu amaç için gerekli olabilecek verilere, işlediğimiz tüm veri kategorileri dâhildir. Satın alma verileri, iletişim bilgileri ve cihaz verileri bu verilerin en yaygın örneklerindendir.

Veri işleme için yasal dayanak: yasal yükümlülüklere uygunluk.

Dava yönetimi. Davacı, davalı veya üçüncü taraf olarak bir anlaşmazlık içine girersek münferit bir davadaki durumu gerektiği gibi desteklemek ve kanıtlamak için gereken kişisel verileri işlememiz gerekebilir. Bu, yetkili kuruluşlarla hem müzakereler hem de anlaşmazlıkların çözümü için geçerlidir.

Bu amaç için gerekli olabilecek verilere, söz konusu davaya bağlı olarak işlediğimiz tüm veri kategorileri dâhildir. Örneğin hesap kısıtlama geçmişi, aktif cezalar, durum ayrıntıları ve Gaijin Destek Hizmetiyle etkileşimler.

Veri işleme için yasal dayanak: meşru menfaatimiz (bir davayı ele almak ve davadaki durumumuzu desteklemek için).

Ortaklıklar, turnuvalar, etkinlikler, Oyunlarımızla ve Hizmetlerimizle ilgili diğer faaliyetler. Çeşitli turnuvalar, etkinlikler ve Oyunlarımızla ilgili başka faaliyetler organize ederiz ve katılan kullanıcılara belirli koşullar çerçevesinde avantaj veya ortaklık faaliyetleri teklifi sunabiliriz. Bu gibi durumlarda aşağıdaki amaçlarla kişisel verilerinizi işlememiz gerekir: 

• kimliğinizi doğrulamak ve ilgili etkinliğe katılmaya uygun olup olmadığınızı teyit etmek;

• iş birliği potansiyelini değerlendirmek;

• iş birliği şartlarımıza uygun olduğunuzdan emin olmak için faaliyetinizi incelemek ve içeriklerinizi gözden geçirmek;

• etkinliklerin kazananlarını seçmek;

• ödülleri ve diğer telafileri hesaplamak ve sağlamak (teslim etmek de dâhil);

• faaliyetlere ilişkin bilgi ve yönetim desteği sağlamak.

Kimlik saptama bilgileri, iletişim bilgileri, ödeme bilgileri, turnuvalar, etkinlikler veya diğer faaliyetlerle ilgili içerik veya faaliyet, teslimat adresi ve sosyal medya veri istatistikleri gibi bilgiler, işlediğimiz veriler arasında yer alır.

Veri işleme için yasal dayanak: sözleşmenin ifası (Gaijin Katkı Anlaşması, Tanıtım Etkinliklerine İlişkin Gaijin Genel Kuralları, kazananlar, katkıda bulunanlar ve içerik oluşturucularla bireysel sözleşmeler), yasal yükümlülüklere uygunluk (gerektiğinde daha fazla raporlama için). 

Hile, dolandırıcılık ve diğer uygunsuz uygulamaların önlenmesi. Kullanıcılarımıza adil, eğlenceli ve rekabetçi bir oyun deneyimi sunmayı taahhüt ediyor ve hileyi son derece ciddiye alıyoruz. Hüküm ve Koşullarımıza göre her tür hile, korsanlık faaliyeti ve oyunda yetkisiz başka değişiklikler yapılması kesinlikle yasaktır. Oyunlarımızın, fikri mülkiyetimizin ve diğer haklarımızın bu tür yetkisiz kullanımını önlemek için hile ve dolandırıcılık önleme teknolojileri kullanabiliriz. Bu amaçlar doğrultusunda, duruma bağlı olarak hile önleme verilerini ve yasaklanmış davranışları belirlemede bize yardımcı olabilecek diğer ilgili bilgileri işleyebiliriz.

Veri işleme için yasal dayanak: topluluk ve meşru menfaatlerimiz (adil oyun sunmak, kalite hizmetlerimizi sürdürmek, fikri mülkiyetimizi korumak ve itibarımıza zarar gelmesini önlemek).

Pazarlama ve tanıtım. Reklam kampanyalarımızı yönetmek ve reklam performansını analiz etmek için pazarlama ve tanıtım faaliyetlerimiz ve reklamlarımızla olan etkileşiminizi analiz edebiliriz. Örneğin reklam ortaklarımız kayıt bağlantısı yerleştirebilir. Bu bağlantı aracılığıyla kayıt sayısını ve reklamın verimliliğini izleyebiliriz. Karşılığında size oyun içi avantajlar sunarız. Kullanıcıların reklamlarımızla etkileşimine ilişkin toplu veya kimliği belirsizleştirilmiş bilgileri kullanarak pazarlama stratejilerimizi geliştirebilir ve hedef kitle araştırmaları yapabiliriz.

Veri işleme için yasal dayanak: meşru menfaatimiz (hizmetlerimizi geliştirmek ve kullanıcıların ilgi alanlarına göre özelleştirmek) ve istisnai durumlarda izniniz. 

Reklam. Kişisel verilerinizi, Oyunlarımızı ve Hizmetlerimizi tanıtmak için doğrudan pazarlama ve çeşitli web sitelerinde, sosyal ağlarda ve üçüncü taraf uygulamalarında görebileceğiniz görüntülü reklam amaçlarıyla işleyebiliriz. 

Bu tür reklamlar kişiselleştirilmiş ve ilgi alanlarınızı göre uyarlanmış olabilir. Bu durumda, Tanımlama Bilgileri Politikamız uyarınca reklam ortaklarımızla çeşitli tanımlayıcılarınızı (tanımlama bilgileri kimliği, cihaz kimliği) ve reklam tanımlama bilgilerinizi, etiketleri, pikselleri ve işaretleri paylaşabiliriz. Tanımlayıcıları eşleştirdiğimizde, size hangi reklamları göstereceğimizi seçmek, reklam kampanyalarımızı iyileştirmek ve kampanyaların verimliliğini ölçmek için bu bilgileri web tarama etkinliğinizle ve reklamlarla etkileşiminizle birlikte kullanabiliriz. Web sitelerimizin altındaki bölümden istediğiniz zaman tanımlama bilgilerini devre dışı bırakabilir ve izninizi iptal edebilirsiniz. Lütfen unutmayın: Bu iznin iptal edilmesi daha az reklam göreceğiniz anlamına gelmez, yalnızca reklamlar ilgi alanlarınızla daha az alakalı olur.

Veri işleme için yasal dayanak: sözleşmenin ifası (Gaijin Hüküm ve Koşulları uyarınca size oyun içi ödül şeklinde karşılıklı avantaj sağlamak), izniniz.

4. VERİLERİ NASIL PAYLAŞIRIZ*

Kişisel verilerinizi parasal veya diğer değerli bedeller karşılığında üçüncü taraflara satmaz, kiralamaz, yayınlamaz, ifşa etmez, yaymaz, kullanıma sunmaz, aktarmaz veya başka bir şekilde iletmeyiz. Şüpheye mahal vermemek için, buna hiçbir mobil cihaz bilgisinin kendi pazarlama amaçları doğrultusunda üçüncü taraflarla paylaşılmayacağı/satılmayacağı dâhildir.

Ancak ortaklarımız, hizmet sağlayıcılarımız ve bağlı kuruluşlarımızla (Avrupa Ekonomik Alanı (AEA) dışında yerleşik olanlar da dâhil) çok sınırlı durumlarda veri paylaşırız.

4.1. Verileri paylaştığımız kişi ve yerler

Oyun platformları veya diğer dijital platformlar. Bu platformlardan Hizmetlerimize erişim sağlamak ve oyun platformları üzerinden Oyunlarımızı oynayan kullanıcılar için Kullanıcı desteği ve Hizmetlerimizle ilgili tüm özellikleri sunmak amacıyla Oyun dağıtımında yer alan iş ortaklarımızla verilerinizi paylaşırız. Bu ortakların bazıları AEA dışındadır. Microsoft'un işlettiği Xbox, Nintendo'nun işlettiği Nintendo Switch ve Sony Interactive Entertainment'ın işlettiği PlayStation bunlara örnektir. 

Yetkilendirme platformları. Hizmetlerimize üçüncü taraf hizmetlerden (Steam, PSN, Apple Game Center, Google Play, Xbox, Amazon gibi) aldığınız kimlik bilgilerini kullanarak giriş yapabilirsiniz. Ayrıca Gaijin Hesabınız üzerinden üçüncü taraf hizmetlere giriş yapma seçeneği de sunuyoruz. Bu durumda kayıt verilerini ortaklarımızla paylaşırız.

Ödeme hizmet sağlayıcıları. Hizmetlerimiz için yapılan ödemeleri işlemek üzere yetkili ödeme hizmetleri sağlayıcılarıyla çalışırız. Bölgenize bağlı olarak verileriniz, ilgili bölgede ve ülkede lisanslı ve faaliyet gösteren ödeme hizmet sağlayıcılarıyla paylaşılabilir.

Hile önleme sistemleri. Hizmetlerimizi kullanırken faaliyetlerinizi izleyebilir ve Gaijin Hizmet Koşullarını ihlal etmediğinizden emin olmak için (Oyunlarımızda hile ve dolandırıcılığı önlemek ve zararlı davranışları izlemek gibi) cihazları ve kullandığınız yazılımları analiz edebiliriz.

Reklam ortakları. Zaman zaman, izleme ve analitik araçları konusunda bize yardımcı olacak reklam ortaklarını görevlendiririz. Örneğin cihazınız, konumunuz ve satın alımlarınız ve Hizmetlerin kullanımı hakkında anonimleştirilmiş bilgiler paylaşabiliriz. Bazı durumlarda üçüncü taraf ortaklar, sizinle ilgili veriler de dâhil olmak üzere hâlihazırda sahip oldukları bilgilerle bu verileri geliştirebilir.

İşletme ortakları. Hizmetlerimizi çevrimiçi olarak sağlamak için gerekli verileri depolamak amacıyla sunucu barındırma sağlayıcılarıyla çalışırız. 

Ortak geliştiriciler, yayıncılar ve yerel distribütörler. Verilerinizi, Gaijin ile oyun yayınlayan, Gaijin'in oyun geliştirme ve operasyon araçlarını kullanan, giriş yapmak için Gaijin Hesaplarını kullanan ve Gaijin Uygulama Platformu aracılığıyla oyun geliştirme için Gaijin Hizmetlerini kullanan yayıncılar ve geliştiricilerle paylaşırız. Yerel bir distribütör aracılığıyla Hizmetlerimizi kullanıyorsanız bu veri paylaşma süreciyle ilgili ayrıntılı bilgiye Ek'ten ulaşabilirsiniz.

Gaijin kullanıcıları. Hizmetlerimizin diğer kullanıcıları, bazı Hizmet özellikleri izin verdiğinde verilerinizin bir kısmını görebilir. Örneğin rumuzunuz, avatarınız (profil fotoğrafı) ve bağlı hesaplarınızın verileri (Steam, PSN, Apple Game Center, Google Play, Xbox hesapları gibi) diğer oyuncular tarafından görülebilir. Ayrıca Hizmetlerimiz ve sosyal ağ topluluklarımızda herkese açık olarak yayınladığınız içerikleri (herkese açık mesajlar, ekli dosyalar vb.) veya oyun sonuçlarınızdan bazılarını (oyun içi puanlar veya skor tabloları verileri) ve başarılarınızı görebilirler. 

İş hizmeti sağlayıcıları. Yazılım geliştiricileri veya idari hizmet sağlayıcıları gibi üçüncü taraf hizmet sağlayıcılarımızla verileri paylaşabiliriz.

Bağlı kuruluşlar. Kişisel verileri Gaijin şirketler grubu bünyesindeki şirketler ve bağlı kuruluşlarla paylaşabiliriz. 

Denetçiler. Yürürlükteki yasalar tarafından bize denetim veya mali raporlama yükümlülüğü getirildiğinde bu yükümlülüklere uymak için verileri üçüncü taraflarla paylaşırız. Her durumu dikkatle değerlendirir ve verileri mümkün olan en dar kapsamda paylaşırız.

Devlet kurumları. Yürürlükteki yasalar tarafından öngörüldüğünde, yetkili kuruluşlar tarafından yasal olarak talep edildiğinde veya kullanıcılarımızın haklarını veya çıkarlarını ya da kendi haklarımızı veya çıkarlarımızı korumak için gerekli olduğunda verileri doğrudan veya ortaklarımız aracılığıyla devlet kurumlarıyla paylaşırız. Her durumu dikkatle değerlendirir ve verileri mümkün olan en dar kapsamda paylaşırız.

Bunlara ek olarak kişisel verilerinizi diğer üçüncü taraflarla paylaşmak için özel izninizi isteyebiliriz. Bu durumda bu üçüncü tarafları, paylaşılacak verilerin kapsamını, amaçları ve ilgili veri işlemeye ilişkin diğer ayrıntıları belirtiriz.

4.2. Verilerinizin yurt dışına aktarımı

Tüm dünyada faaliyet gösterdiğimiz için verilerinizi Avrupa Ekonomik Alanı (AEA) dışındakiler de dâhil olmak üzere farklı ülkelerdeki üçüncü taraflara aktarabiliriz. Her durumda yeterli düzeyde kişisel veri koruması sağlamak için yürürlükteki yasalar tarafından bize şart koşulanlar da dâhil olmak üzere tüm çabamızı gösteririz. Verilerinizi aktardığımız bazı ülkelerde, sizin yargı alanınızla aynı veri koruma yasaları bulunmayabilir. 

Ancak bu gibi durumlarda herhangi bir kişisel bilgiyi aktardığımız üçüncü tarafların, verilerinizi yeterli düzeyde korumasını sağlamak için makul adımlar atıyoruz. Gaijin, özellikle verilerinizin yeterince korunmasını sağlamak için uygun fiziksel, teknik ve idari güvenlik önlemlerini alır.

5. VERİLERİNİZİ NE KADAR SÜREYLE İŞLERİZ*

İşleme amaçlarımız, yasal saklama süreleri ve meşru menfaatlerimiz gerektirdiği veya saklama teknik bir gereklilik olduğu sürece verilerinizi işleriz.

İşleme amaçlarımız (Gaijin Hesabınızın Hüküm ve Koşullara göre etkin olduğu süre dâhil) ve meşru menfaatlerimiz, veri depolamaya ilişkin yasal veya teknik gereksinimlerimiz göz önünde bulundurulduğunda gerekli olduğu sürece kişisel verilerinizi saklarız. Aksine yasal veya sözleşmeye dayalı yükümlülükler olmadığı takdirde, saklama veya işleme süresi sona erdiğinde verilerinizi sileriz veya anonimleştiririz.

Aşağıdaki durumlarda bu tür verileri silme talebinizi yerine getirdikten sonra bile bazı kullanıcı verilerinizi saklamaya devam etme hakkımız olduğunu lütfen göz önünde bulundurun:

• izniniz dışında verilerinizi daha fazla işlemek için yasal dayanağa sahip olduğumuzda (örneğin vergi veya muhasebe düzenlemeleri, müşteri tanıma, kara para aklamayı önleme gibi geçerli yasalara veya diğer yasal gereklilikler ve yükümlülüklere uymak için bunu yapmamız gerekebilir).

• kullanıcı verileriniz, sizi tanımlamak için kullanılamayacak derecede anonimleştirildiğinde ve bu nedenle artık kişisel olarak tanımlanabilir verileriniz olmadığında.

6 ÇOCUKLARIN VERİLERİ

Çocukların verilerini korumanın önemini kabul ediyor ve buna göre hareket etmeyi görev edindiğimizi onaylıyoruz. Bu nedenle kullanıcıların yaşını doğrulamak ve uygun yaş sınırına ulaşmamış kullanıcıların Hizmetlerimize erişimini sınırlamak amacıyla ek adımlar atarız.

16 yaşın altındaki kullanıcıların ebeveynlerinden, vasilerinden veya ebeveyn sorumluluğuna sahip başka bir kişiden izin almadığımız takdirde bu kullanıcıların herhangi bir kişisel verisini kasıtlı olarak toplamaz, saklamaz veya başka bir şekilde işlemeyiz.

Ebeveyn, vasi veya ebeveyn sorumluluğuna sahip başka bir kişiyseniz ve daha önce vermiş olduğunuz izni geri almak istiyorsanız ya da çocuğunuzun sizden izin almadan bizimle kişisel veri paylaştığını öğrendiyseniz veya çocuğunuzun verilerini istemsiz bir şekilde toplayıp geçerli kanunları ihlal ederek bu verileri işlediğimize inanıyorsanız lütfen Gaijin Destek Hizmeti ile iletişime geçerek bu verilerin silinmesini talep edin. Böyle bir talebi yerine getirmek için sizden bize aşağıdakilere ilişkin kesin kanıtlar sağlamanızı isteyebiliriz:

• çocuğun yürürlükteki mevzuata göre 16 yaşına veya asgari reşit olma yaşına henüz ulaşmamış olması ve

• bu çocuk için ebeveyn sorumluluğunun size ait olması.

16 yaşın altındaki bir çocuğun (veya yürürlükteki yasalara göre reşit olma yaşına gelmemiş bir çocuğun) kişisel verilerini, çocuğun ebeveyn sorumluluğuna sahip kişinin izni olmadan kasıtsız olarak toplamamız hâlinde bu bilgileri mümkün olan en kısa sürede silmek için (yasal olarak bu verileri saklamak zorunda olmadığımız sürece) tüm makul adımları atacağız.

Ebeveynlere, yasal vasilere veya diğer ebeveyn sorumluluğu sahiplerine, web sitelerinde (forumlar, yorumlar vb.) ve diğer şekillerde internette hizmetlerimizi ve oyun içi sohbetleri kullanırken çocuklarına gerçek adlarını, adreslerini, telefon numaralarını, finansal bilgilerini veya kendileri hakkındaki diğer hassas verileri asla ifşa etmemeleri konusunda talimat vermelerini şiddetle tavsiye ederiz.

7. VERİLERİ NASIL KORURUZ*

Verilerinizi korumak için hem idari hem de teknik önlemlerin oluşturulması, iyileştirilmesi ve daha fazla uygulanması üzerinde sürekli çalışıyoruz. Bu önlemlerle verilerinizi üçüncü taraflarca gerçekleştirilebilecek veya tesadüfi olarak meydana gelebilecek yetkisiz eylemlerden (yetkisiz erişim, ifşa, değişiklik, imha veya verilerinizin diğer kötü niyetli kullanımı gibi) ve bu verilerin kazara kaybolmasından veya bozulmasından korumayı amaçlıyoruz. Verilerinizin güvenli bir şekilde ve bu Gizlilik Politikasına uygun olarak işlenmesini sağlamak için gerekli olan tüm makul adımları ve önlemleri alıyoruz.

Verilerinizi içeren bilgileri sakladığımız bazı sunucuları AEA dışında tuttuğumuzu lütfen göz önünde bulundurun.

8. OTOMATİK KARAR ALMA VE ÇEVRİMİÇİ TAKİP

Gaijin, hizmetlere erişiminiz veya Hüküm ve Koşullar kapsamındaki diğer haklar da dâhil olmak üzere sizi etkileyebilecek profil oluşturma veya diğer otomatik karar verme yöntemleri için verilerinizi kullanmaz. 

Aynı zamanda 4. Bölümde (Verileri Nasıl Paylaşırız*) açıklandığı gibi bazı ortaklarımız, kendileriyle paylaştığımız verileri işlerken otomatik karar verme yöntemini uygulayabilir (örneğin hile önleme ve adil olmayan oyun önleme amaçları için).

Web sitemizi kullanımınız sırasında bizim ve tarafımızca görevlendirilen üçüncü tarafların, sizi tanımasına ve muhtemelen birkaç ziyaret boyunca sizi takip etmesine olanak tanıyan çeşitli teknikleri web sitemizde kullanırız. Bu veriler aslen web sitelerimizdeki deneyiminizi geliştirmek ve kişiselleştirmek için kullanılır. Bu, herhangi bir Gaijin web sitesine girdiğinizde sistemlerimizin veya ortaklarımıza ait sistemlerin sizi tanıyacağı (daha fazla tanımlama için tarayıcınıza "tanımlama bilgileri" göndererek) ve web sitesi ayarlarını ve içeriğini tercihlerinize ve önceki deneyiminize göre uyarlayacak şekilde işler.

9. HAKLARINIZ NELERDİR*

9.1. Kişisel verilerinize dair sahip olduğunuz haklar 

Geçerli veri koruma yasalarına bağlı olarak veri işlememizle ilgili aşağıdaki haklara sahipsiniz.

Bilgilendirilme hakkı. Kişisel verileri nasıl topladığımız ve kullandığımız hakkında bilgi alma hakkınız vardır.

Erişim hakkı. Hakkınızda hangi verileri sakladığımızı görme ve size bunların bir kopyasının verilmesini talep etme hakkına sahipsiniz.

Düzeltme hakkı. Kişisel verilerinizin hatalı, eksik, güncelliğini yitirmiş, yanlış, hukuka aykırı bir şekilde alınmış veya artık işleme amacı ile ilgili olmaması durumunda bu verilerin tarafımızca düzeltilmesini talep etme hakkına sahipsiniz.

Silme hakkı ("unutulma hakkı"). Yürürlükteki yasalar uyarınca bazı kişisel bilgilerinizi işlemeye devam etmemiz gerekmedikçe Gaijin'den verilerinizi silmesini talep edebilirsiniz.

Veri taşınabilirliği hakkı. Verilerinizin yapılandırılmış, yaygın olarak kullanılan makine tarafından okunabilir bir biçimde sağlanmasını veya Gaijin'den teknik olarak mümkün ve makul olduğu durumlarda bu verileri doğrudan üçüncü bir tarafa iletmesini talep etme hakkınız vardır.

İşlemeyi kısıtlama hakkı. Yürürlükteki yasalar uyarınca bazı kişisel bilgilerinizi işlemeye devam etmemiz gerekmedikçe belirli durumlarda verilerinizin kullanımını tamamen veya kısmen kısıtlama hakkına sahipsiniz.

İzni geri çekme hakkı. Verilerinizin özgür iradenizle verdiğiniz izne dayalı olarak işlendiği durumlarda daha önceden vermiş olduğunuz izni istediğiniz zaman geri çekme hakkına sahipsiniz.

İtiraz etme hakkı. Kişisel verilerinizin işlenmesine istediğiniz zaman itiraz etme hakkına sahipsiniz. 

Otomatik işlemeye itiraz etme hakkı. Yalnızca otomatik karar verme veya profil oluşturmaya dayalı veri işlemenin gerçekleştiği durumlarda bu tür veri işlemeye itiraz etme hakkına sahipsiniz. 

9.2. Haklarınızı kullanma

Gizlilik ve Pazarlama Tercihlerinizi Yönetme

Doğrudan pazarlama için. Gaijin, hesabınıza bağlı e-posta adresinize haber, teklif ve güncelleme gönderebilir. Pazarlama iletilerini almaktan vazgeçmek isterseniz Gaijin Hesabınızda ayarlar bölümüne giderek tercihinizi değiştirebilirsiniz. Hesabınıza giriş yapın, ardından Ayarlar > E-posta ayarları > Abonelikleri yönet bölümüne gidin. Burada tüm bilgilendirme e-postalarını devre dışı bırakabilir veya ilgi duymadığınız belirli kategorilerin seçimini kaldırabilirsiniz.

Spam ve reklam. Oyun oynamaya başlamadan önce reklam almayı kabul ettiyseniz ilgili reklam amaçları için bu izni iptal edebilirsiniz. Bunun için mobil uygulamanıza giderek Kişisel Alan > Gizlilik bölümünde yer alan kutuların işaretlerini kaldırın.

Tanımlama bilgileri ve benzer teknolojiler için. Gaijin web sitelerini kullandığınızda ve hizmetlerimizdeki hesabınıza bağlı olmadığınızda tanımlama bilgileri, pikseller, işaretler, etiketler, komut dosyaları ve benzer teknolojiler toplanır. Herhangi bir web sitemizde sol alt köşede tanımlama bilgileri ayarlarının yer aldığı parmak izi simgesine tıklayarak tanımlama bilgileri tercihlerinizi özelleştirebilirsiniz. Lütfen unutmayın: Ayarlarda tanımlama bilgileri devre dışı bırakıldığında otomatik olarak cihazınızdan silinmez. Teknik açıdan bu mümkün değildir. Bu tanımlama bilgileri dosyalarını silmek istiyorsanız tarayıcınızdan temizlemeniz gerekir. Daha fazla bilgi için lütfen Tanımlama Bilgileri Politikamıza göz atın.

Verilerin silinmesi

Hakkınızda sahip olduğumuz verileri silmeye karar verirseniz geçerli yasalar çerçevesindeki veri saklama yükümlülüklerimizi ve bazı durumlarda diğer yasal dayanaklara göre işlemeye devam etme hakkımızı (örneğin yasaklanmış faaliyetlerin soruşturulmasındaki menfaatimiz) göz önünde bulundurarak mümkün olduğu durumlarda verilerinizi sileriz.

Lütfen unutmayın: Verilerin silinmesi Gaijin Hesabınızın geri alınamaz şekilde tamamen silinmesine yol açar. Yani silme işleminden sonra oyun ilerlemenizi, edindiğiniz oyun içi varlıkları ve paraları geri yükleyemezsiniz.

Veri silme talebinizi göndermek için lütfen profilinizin Kişisel Alan bölümünde hesap silme işlemi için gereken özel prosedürü uygulayın. Rehbere buradan ulaşabilirsiniz.

Sizinle ilgili sahip olduğumuz tüm kişisel verileri ortaya çıkarırken önce hesabı askıya alırız. Bu durumda Hizmetlerimize erişemezsiniz. Genel bir kural olarak kişisel verileri 30 gün içinde sileriz. Ancak teknik sorunları ve talebin karmaşıklığını gözden geçirmek için biraz daha zamana ihtiyacımız olursa silme talebini yine de 2 ay içinde tamamlarız.

Veri silme talebinizi gönderdikten sonra hesabı geri yüklemeye karar verirseniz, hesabınız askıya alındıktan sonra 30 gün içinde Gaijin Destek Hizmeti aracılığıyla bize talep gönderebilirsiniz. Bu durumda Gaijin Hesabınızı geri yükleriz ve silme işleminin hâlâ tamamlanması gerekip gerekmediğini size bildiririz. Aksi takdirde bu askıya alma süresi sona erdikten sonra hesabınızı ve kişisel verilerinizi kalıcı olarak sileriz.

Diğer hakların kullanılması

Gaijin'in kişisel verilerinizi işlemesiyle ilgili olarak başka herhangi bir hakkınızı kullanmak isterseniz lütfen Gaijin Hesabınızda oturum açtıktan sonra talebinizi Gaijin Destek Hizmetine gönderin. Gaijin Hesabınızın size ait olduğundan emin olmak ve üçüncü tarafların kişisel verilerinize erişebildiği veya kişisel verilerinizin işlenmesini ve veri sahibi haklarınızı kullanmayı herhangi bir şekilde etkilediği durumları sınırlandırmak için giriş yapmanızı istiyoruz.

Gaijin Hesabınıza erişiminizi kaybetmiş olabilirsiniz. Bu durumda da haklarınızı kullanabilirsiniz. Gaijin Destek Hizmetine kimliği belirsiz talebinizi iletirken Gaijin Hesabınıza erişimi yeniden sağlamak amacıyla kimliğiniz için güvenlik verilerinizi isteyebiliriz. Bunlar genellikle, makul ölçüde yalnızca tarafınızca bilinecek, hesabınıza ve Oyun verilerinize ilişkin sorulardır.

Ayrıca bağımsız denetleyiciler olarak ortaklarımızca işlenen kişisel verilerle ilgili olarak yukarıda belirtilen veri sahibi haklarına sahipsiniz. Haklarınızı kullanmak için bu ortaklarla iletişime geçebilirsiniz.

10. AMERİKA BİRLEŞİK DEVLETLERİ'NDE İKAMET EDENLER İÇİN

Bu bölümde, ABD'nin yürürlükteki yasaları uyarınca kişisel bilgileri nasıl işlediğimiz hakkında daha fazla bilgi bulunur. Yalnızca tüketici gizliliği yasalarının geçerli olduğu ("Eyalet Gizlilik Yasaları") Eyaletlerde ikamet eden kullanıcılar için geçerlidir. 

Haklarınız

Gizlilik haklarınıza son derece önem veriyor ve saygı duyuyoruz. Bu hakların, belirtilen eyaletlerde ikamet eden kullanıcılarımız için uygulanmasını sağlıyoruz. Eyalet Gizlilik Yasaları uyarınca ve belirli istisnalara tabi olarak, aşağıdaki haklara sahip olabilirsiniz:

Erişim hakkı (bilme hakkı). Gaijin'in hakkınızda topladığı kişisel bilgileri, bu bilgilerin nasıl kullanıldığını ve paylaşıldığını bilme hakkına sahipsiniz. Size sağlanan verilerin kapsamı ve yanıtlama yöntemi geçerli yasaya bağlı olacaktır.

Veri taşınabilirliği hakkı. Kişisel bilgilerinizi başka bir tüzel kişiye aktarabilmeniz için bilgilerin size kolayca kullanılabilir bir biçimde verilmesini talep etme hakkınız vardır. 

Düzeltme hakkı. Sizinle ilgili yanlış bilgi işlediğimizi düşünüyorsanız bu bilginin düzeltilmesini bizden talep etme hakkınız vardır.

Silme hakkı. Gaijin'in sizin hakkınızda sahip olduğu veya üçüncü taraflarla paylaştığı kişisel bilgilerin silinmesini talep etme hakkınız vardır. Kişisel bilgilerinizin silinmesi, Gaijin Hesabınızın kalıcı olarak silinmesi anlamına gelir. Gaijin Hesabınız silindikten sonra oyundaki ilerlemeniz ve Hizmetlerimiz içinde yaptığınız satın alma işlemleri de dâhil olmak üzere hiçbir veri geri yüklenemez.

Belirli veri işlemelerinden vazgeçme hakkı. Hakkınızdaki kişisel verileri işleme kabiliyetimizi kısıtlayabilirsiniz (bu verileri işlemeye devam etmek için meşru gerekçelerimiz olmadığı sürece).

Satış veya hedefli reklamlardan vazgeçme hakkı. Kişisel bilgilerinizin doğrudan "satışını" yapmıyoruz. Yani telefon numaralarınızı, e-posta adreslerinizi veya diğer kişisel bilgilerinizi herhangi bir bedel karşılığında paylaşmıyoruz. Ancak diğer pek çok şirket gibi, üçüncü taraf web sitelerindeki veya çevrimiçi uygulamalarındaki reklamlarımızı kişiselleştirmek ve geliştirmek için belirli kişisel bilgileri üçüncü taraflarla paylaşıyoruz. Bazı Eyaletlerde bu eylemler hedefli reklamcılık için kişisel bilgilerin "satışı" veya "paylaşımı" olarak sınıflandırılabildiğinden vazgeçme hakkına tabidir.

Ayrımcılığa uğramama hakkı. Geçerli Eyalet Gizlilik Yasaları, kişisel bilgileriniz üzerindeki haklarınızı kullanmanıza dayalı her türlü ayrımcılığı kısıtlar (farklı kalitede mal veya hizmet sağlamak, farklı fiyatlar teklif etmek veya cezalar belirlemek gibi). Gizlilik haklarınızı kullanmayı seçtiğiniz takdirde size karşı hiçbir şekilde ayrımcılık yapmayacağız.

İtiraz etme hakkı. Burada listelenen haklardan herhangi birini kullanmanızı reddedersek, ikamet ettiğiniz eyalete bağlı olarak bu redde itiraz etme hakkınız olabilir.

Özel dava hakkı. Bazı Eyaletlerin yasalarına göre, belirli sınırlara tabi olmak üzere, bir kanunun ihlali için hukuki tazminat talep etme hakkınız vardır.

Kişisel verilerinizle ilgili haklarınızı kullanma hakkında daha fazla bilgi almak için yukarıdaki 9. Bölüme (9.2. Haklarınızı kullanma) bakın. 

11. GÜNCELLEMELER

Bu Gizlilik Politikasını zaman zaman değiştirebiliriz.

Önemli değişiklikler olması durumunda, güncellenen politika ilgili bir güncelleme bildirimine tabi olacak ve onayınızın yenilenmesi gerekecektir. Bu belgenin revize edilmiş versiyonunu kabul etmediğiniz sürece tarafımızca veri işlemenizi gerektiren hizmetlerimizi size sunmayı askıya alma hakkımızı saklı tutarız. Küçük değişiklikler olması durumunda herhangi bir bildirim yapılmaz. Bu değişiklikleri kendiniz kontrol etmeyi taahhüt edersiniz. Bu Gizlilik Politikasındaki herhangi bir güncelleme, Gizlilik Politikasının güncellenmiş versiyonunun yayınlanmasından sonraki gün yürürlüğe girer.

12. BİZİMLE İLETİŞİM

Gaijin'in kişisel verileri işlemesi hakkında herhangi bir sorunuz varsa veya kişisel verilerin işlenmesi ve korunmasıyla ilgili yaklaşımımızı kabul etmiyorsanız bizimle iletişime geçmekten çekinmeyin. 

Bizimle iletişime geçmenin birincil yolu Gaijin Destek Portalıdır. Bize privacy@gaijin.net adresinden e-postayla veya şu adresten postayla da ulaşabilirsiniz: 63 Ifigeneias street, Office 302, 2003 Strovolos, Lefkoşa, Güney Kıbrıs Rum Yönetimi (Gaijin Network Ltd).

Başka sorunuz veya şikâyetiniz varsa lütfen dpo@gaijin.net adresine e-posta göndererek Veri Koruma Yetkilimizle iletişime geçin veya 63 Ifigeneias street, Office 302, 2003 Strovolos, Lefkoşa, Güney Kıbrıs Rum Yönetimi adresini kullanarak Gaijin Network Ltd'ye (Veri Koruma Yetkilisine hitaben mektup gönderin.

Ayrıca Güney Kıbrıs Rum Yönetimi'ndeki veya bulunduğunuz ülkedeki veri koruma yetkilimize şikâyetinizi iletme hakkına sahipsiniz. 

----------------------------------------------------------------------------------------------------------------------------------------------------

GAIJIN HİZMET KOŞULLARI

----------------------------------------------------------------------------------------------------------------------------------------------------

ÖNEMLİ UYARI: BU KOŞULLARIN 12. BÖLÜMÜ, ANLAŞMAZLIKLARIN NASIL ÇÖZÜLECEĞİ KONUSUNDA HAKLARINIZI ETKİLEYEN BAĞLAYICI TAHKİM VE TOPLU DAVADAN FERAGAT HÜKÜMLERİ İÇERMEKTEDİR. LÜTFEN BU KOŞULLARI KABUL ETMEDEN ÖNCE 12.4 SAYILI PARAGRAFI DİKKATLE OKUYUN.

BAZI ANLAŞMAZLIK TÜRLERİ HARİCİNDE SİZİNLE GAIJIN ARASINDA ORTAYA ÇIKAN TÜM ANLAŞMAZLIKLARIN; BAĞLAYICI, BİREYSEL TAHKİM TARAFINDAN ÇÖZÜLECEĞİNİ VE TOPLU DAVALARA VEYA TOPLU TAHKİMLERE KATILMA HAKKINIZDAN FERAGAT ETTİĞİNİZİ KABUL EDERSİNİZ.

Bu Hizmet Koşulları ("Koşullar"), Hüküm ve Koşulların (aşağıda tanımlandığı gibi) bir parçasıdır ve Gaijin'in Hizmetlerini kullanımınızı düzenler. Bazı Hizmetler, Hüküm ve Koşullar tarafından açıkça sağlanmışsa ek araçlarla da düzenlenir.

HİZMETLERİN KULLANIMINI DÜZENLEYEN VE HÜKÜM VE KOŞULLARIN BÜTÜN BİR PARÇASI OLAN BU KOŞULLARI VEYA BELGELERİN HERHANGİ BİRİNİ KABUL ETMİYORSANIZ LÜTFEN HİZMETLERİMİZİ KULLANMAYI DURDURUN. HÜKÜM VE KOŞULLARIN (BU KOŞULLAR DÂHİL) İNGİLİZCE VERSİYONU, TEK ASIL VERSİYONDUR. BURADAKİ ANLAM, BİÇİM, GEÇERLİLİK VEYA YORUMLA İLGİLİ HERHANGİ BİR FARKLILIK, SORU VEYA ANLAŞMAZLIK DURUMUNDA BU VERSİYON GEÇERLİ OLACAKTIR.

1. TANIMLAR

"Yönetim"; Gaijin, Gaijin tarafından yetkilendirilen üçüncü şahıslar ve oyuncuların bu Hüküm ve Koşullara uyumunu izlemek üzere Gaijin tarafından atanan bir kişi veya bir grup kişi anlamına gelir.

"Hizmet/Hizmetler"; mevcut her türlü bilgi ve/veya içerik dâhil olmak üzere Gaijin'in herhangi bir dijital ürünü, örneğin Web Sitesi, Oyunlar, mobil uygulamalar (örneğin, Gaijin Pass uygulaması veya War Thunder Asistanı) veya Gaijin Mağazası (store.gaijin.net) ve Gaijin Pazar Yeri (trade.gaijin.net) gibi diğer hizmetler anlamına gelir. İçerik; veri tabanları, ticari markalar, yazılım, metin, tasarım, grafik, video/ses materyalleri, filmler, mesajlar, resimler, mimari vb. gibi herhangi bir fikrî mülkiyeti içerebilir.

"Gaijin", (hemen aşağıda açıklanan koşullara bağlı olarak) aşağıdaki tüzel kişilerden biri anlamına gelir: 

Gaijin Network Ltd, HE 312702 ticari sicil numarasıyla 63 Ifigeneias Street, Office 302, Strovolos 2003, Lefkoşa, Güney Kıbrıs Rum Yönetimi adresinde kayıtlı bir Güney Kıbrıs firmasıdır. Aksi ilgili hükümlerde, politikalarda, platformlarda veya platform mağazalarında, oyunun içinde ya da başka alakalı mecra veya arayüzde belirtilmediği sürece Gaijin Hizmetlerinden sorumlu olan tüzel kuruluş bu kuruluş olup anlaşmanız Gaijin Network Ltd ile sizin aranızdadır.

Gaijin Distribution Kft. 01-09-182370 ticari sicil numarasıyla Hungária körút 162-166, Budapeşte, 1146, Macaristan adresinde kayıtlı bir Macar şirkettir. Belirli durumlarda bazı Hizmetler Gaijin Distribution Kft. tarafından işletilebilir. Bu durumun geçerli olduğu hallerde ilgili şartlarda, politikalarda, web sayfalarında, platformlarda veya platform mağazalarında, oyunda ya da başka mecra ve arayüzlerde net bir şekilde belirtilecektir.

Bu Koşullarda Gaijin, "biz", "bize/bizi", "bizim" gibi de anılabilir.

"Kullanıcı", herhangi bir Hizmetin kullanıcısı anlamına gelir. Bu Koşullarda Kullanıcı, "siz" veya "sizin" gibi de anılabilir. Bu Koşulları kabul etmiyorsanız Hizmetlerden hiçbirini kullanmamalısınız ve aynı zamanda bu tanım kapsamında bir Kullanıcı olarak kabul edilemezsiniz.

"Web Siteleri" tüm alt alan adları, mobil sürümler veya Gaijin'in Hizmetleri ile ilişkili diğer çevrimiçi platformlar dâhil olmak üzere Gaijin tarafından işletilen veya lisansı verilen tüm web sitelerini, web sayfalarını veya web tabanlı platformları belirtir. Resmî web siteleri ile açılış sayfalarının yanı sıra Gaijin ile ilgili bilgi, ürün veya Hizmetler sunan diğer dijital mülkler de bu kapsamdadır.

"Oyunlar" Gaijin tarafından size bir Son Kullanıcı Lisans Anlaşması (SKLA) kapsamında sunulan veya lisanslanan; dijital indirme, fiziksel medya ya da başka dağıtım yöntemlerince erişilip erişilmediğine bakılmaksızın herhangi bir platformda (ör. Windows, Xbox, PlayStation, iOS, Android, vb.) yayınlanan, Kullanıcılar tarafından kullanılmak üzere indirilebilir içerikler (DLC), genişletme, güncelleme, yama ayrıca diğer tüm içerikler dâhil tüm video oyunlarını ifade eder.

"Oyun Erişim Kısıtlaması", bu Oyun Kurallarının ihlal edilmesine ilişkin olarak Kullanıcının Oyuna girmesini ve oynamasını engelleme şeklinde bir yaptırım türü anlamına gelir.

"Hesap", Hizmetleri kullanmak için Kullanıcı tarafından açılan kişisel bir Gaijin hesabı anlamına gelir.

"Hüküm ve Koşullar", aşağıda belirtilenler dâhil olmak üzere Gaijin tarafından Hizmetlerin sağlanmasını düzenleyen belgelerden herhangi biri anlamına gelir:

* Temel Kullanıcı Sözleşmeleri

Hizmet Koşulları (bu belge)

Son Kullanıcı Lisans Anlaşması ("SKLA") (Hizmet Koşullarının 2. Eki)

* Kişisel Veriler ve Tanımlama Bilgileri

Gizlilik Politikası

Tanımlama Bilgileri Politikası

* Satın Alma/Ticaret

Mağaza Politikası

Ticaret Politikası

* Kullanıcı Tarafından Oluşturulan İçerik

Katkı Anlaşması

İçerik Oluşturuculara İlişkin Kılavuz

WT Live Telif Uyum Politikası

* Davranış Kuralları

Oyun Kuralları (Hizmet Koşullarının 1. Eki)

Topluluk Kılavuzu

* Etkinlik Kuralları

Turnuva Kuralları

Tanıtım Etkinliklerine ilişkin Genel Kurallar

ve legal.gaijin.net adresinde mevcut olan diğer belgeler, anlaşmalar, politikalar, kurallar veya kılavuzlar (varsa).

Hüküm ve Koşullar, Koşulların temel bir bölümünü oluşturur. Koşulları kabul ederek Hüküm ve Koşulların şartlarını da anlamış ve kabul etmiş olursunuz. Buradaki Hüküm ve Koşullara yapılan herhangi bir atıf, aksi açıkça belirtilmedikçe bu Koşullar için de geçerli olacaktır.

Web sitelerinin (Oyunlar veya diğer Hizmetlerle ilgili), sizinle Gaijin arasındaki ilişkileri düzenleyen belgeler de dâhil olmak üzere yukarıda tanımlanan Hüküm ve Koşullar dışında ek düzenlemeler sağlayabileceğini LÜTFEN DİKKATE ALIN.

2. HİZMETLERİN KULLANIMI

2.1. Hizmetler 18 yaşına veya bulunduğu yargı alanında reşit olma yaşına erişmemiş Kullanıcılara SUNULMAMAKTADIR. 18 yaşının altındaysanız veya bulunduğunuz yargı alanında reşit olma yaşına erişmediyseniz Hizmetleri kullanmak için ebeveyninizin veya vasinizin onayını almanız zorunludur. İşbu Şartları kabul edip Hizmetleri kullanarak en az 18 yaşında olduğunuzu veya bulunduğunuz yargı alanında reşit olma yaşına ulaştığınızı kabul edersiniz. Gaijin, Hizmetleri yerel yasal şartlara dayalı olarak farklı yaşlardaki Kullanıcılar için sınırlayabilir veya sunabilir. Bir ebeveyn veya yasal vasi iseniz Hesabınızı izleme ve reşit olmayan kişilerin erişimini kısıtlama sorumluluğu size aittir, ayrıca 18 yaş altındaki çocukların erişmesine izin vermemeniz gerekir. Hesabınıza bağlı reşit olmayan kişilerce Hizmetlerin her türlü kullanımına ilişkin sorumluluk tamamen size aittir. Kredi kartınızı veya başka ödeme yöntemlerini (ör. PayPal, Facebook Credits) kullanan reşit olmayan kişilerin sorumluluğu yalnızca size aittir.

2.2. Gaijin, kendi takdirine bağlı olarak, herhangi bir zamanda Kullanıcının yaşının onaylanmasını isteyebilir.

2.3. Bazı Hizmetler epilepsi, nöbet veya sağlık önlemleri gerektiren diğer hastalıkları olan kişiler için uygun olmayabilir. Kullanıcı, Hizmetlerin sağlığını olumsuz yönde etkileyip etkilemeyeceğine kendisi karar vermelidir. Şayet durum buysa Kullanıcı, Hizmetleri kullanmayı derhâl bırakmalıdır. Hizmetleri kullanmadan önce sağlık hizmetlerine başvurmanızı öneririz.

2.4. Gaijin, Kullanıcıyı Hüküm ve Koşulları (bu Koşullar dâhil) ihlal ettiği gerekçesiyle daha önce yasaklamışsa Kullanıcı, Hizmetleri kullanmayacaktır.

2.5. Hizmetler, Kullanıcının onayı ve bilgisi olmadan güncellenebilir ve değiştirilebilir. Yasa tarafından izin verildiği ölçüde Hizmetler, "OLDUĞU GİBİ" ve "MEVCUT OLDUĞU GİBİ" esasına göre sağlanır. Gaijin, Hüküm ve Koşullarda aksi açık ve net bir şekilde belirtilmedikçe, Kullanıcının ihtiyaç ve beklentilerini karşılamayı garanti etmez.

2.6. Gaijin, aşağıda yer alan 3.8 sayılı paragrafta açıklanan olaylarda veya makul bir bildirimde bulunarak herhangi bir tazminat veya geri ödemede bulunmaksızın kalıcı veya geçici olarak herhangi bir zamanda Hizmetleri sağlamayı durdurma hakkını saklı tutar.

2.7. Hizmetlere bazı ülkelerde erişilemeyebilir ve Gaijin, tamamen kendi takdirine bağlı olarak herhangi bir zamanda, herhangi bir bölgede Hizmetlerin sağlanmasını sınırlama hakkına sahiptir. Böyle bir durumda Hüküm ve Koşullar, bu bölgelerde geçersiz sayılacak ve burada Gaijin'in hiçbir yükümlülüğü doğmayacaktır.

2.8. Gaijin, tamamen kendi takdirine bağlı olarak veya makul olduğu sürece zaman zaman Hizmetler için ücretsiz teknik destek sağlayabilir. Kullanıcı, teknik desteğin, bakım çalışmalarının veya diğer koşulların Hizmetleri erişilemez hâle getirebileceğini ve kesintilere neden olabileceğini kabul eder. Kullanıcı; teknik destek, bakım çalışmaları veya diğer nedenlerden kaynaklanan kesintilerin tipik olduğunu ve Hizmet kalitesini etkilemediğini kabul eder.

2.9. Bazı Hizmetler, çeşitli üçüncü taraf oyun platformları (Steam, PlayStation, Xbox, vb.) aracılığıyla sunulabilir. Bu platformların kullanımı, ilgili platformun hüküm ve koşullarına bağlıdır. Gaijin, Kullanıcının bu tür platformları kullanmasını düzenlemez veya kontrol etmez; üçüncü taraf platformlarına yapılan herhangi bir referans, Gaijin tarafından "OLDUĞU GİBİ" açık veya zımni hiçbir garanti olmaksızın verilir.

2.10. Kullanıcı, geçerli yasalar kapsamında Gaijin'e böyle bir görev yüklenmedikçe Hizmetlerin sağlanmasıyla bağlantılı olarak Kullanıcıya herhangi bir özel destek veya bakım sağlamakla Gaijin'in hiçbir yükümlülüğü olmadığını kabul ve beyan eder. Ancak bu Koşulların diğer hükümlerine tabi olarak Gaijin, Hizmetlerle ilgili herhangi bir sorun veya sorunuzda Kullanıcıya yardımcı olmaya çalışacaktır. Aşağıda yer alan 13. Bölümde belirtildiği gibi Destek Hizmetimiz ile iletişime geçebilirsiniz. Talebinize yanıt verilmesini hızlandırmak adına Gaijin'in temsilcilerine sorunu makul bir sürede çözmeleri için ihtiyaç duydukları tüm bilgileri lütfen sağlayın.

2.11. Hizmetler, üçüncü taraf web sitelerine bağlantılar içerebilir. Bağlantı verilen bu web siteleri, Gaijin'in kontrolü altında değildir ve Gaijin, bağlantı verilen bir web sitesinde yer alan içeriklerden veya bağlantılardan sorumlu değildir. Gaijin, bu bağlantıları yalnızca kolaylık sağlamak amacıyla sunmaktadır ve herhangi bir bağlantının bulunması, web sitesinin Gaijin tarafından onaylandığı anlamına gelmez. Üçüncü taraf web sitesini kullanımınız, ilgili üçüncü tarafın hüküm ve koşullarına ve/veya gizlilik politikalarına tabi olabilir. Bunları kabul etmeden önce dikkatlice okumanızı öneririz.

2.12. Kullanıcı, Destek Hizmeti de dâhil olmak üzere Gaijin ile olan tüm yazışmaları gizli tutacaktır. Sınırlama olmaksızın teknik, müşteri veya diğer destek sorunları dâhil olmak üzere Gaijin'den (veya herhangi bir temsilcisinden) alınan tüm bilgiler gizlidir ve Gaijin tarafından açıkça izin verilmedikçe kamuya açıklanmaz veya herhangi bir üçüncü şahsa ifşa edilmez.

3. HESAP

3.1. Hizmetlerden bazılarını kullanmak için Kullanıcı bir Hesap oluşturur ve Gaijin'in Gizlilik Politikasında belirtildiği şekilde Hizmetlerin sunulması için gerekli bilgileri sağlar.

3.2. Veri sahibinin, Gaijin'in Gizlilik Politikasında belirtilen düzeltme hakkına halel getirmeksizin doğru ve gerçek bilgileri sağlamaktan ve bu bilgileri güncel tutmaktan yalnızca Kullanıcı sorumludur. Bu hüküm, kullanıcı adı (benzersiz Kullanıcı tanımlayıcısı) için geçerli değildir. Saldırgan, yasa dışı ve diğer uygun olmayan kullanıcı adları yasaktır.

3.3. Kullanıcının, üçüncü şahıslara veya yanlış kimliklere atıfta bulunan herhangi bir bilgiyi veya üçüncü şahıs haklarını veya geçerli herhangi bir yasayı ihlal eden diğer bilgileri sağlamasına (sınırlama olmaksızın, yayın yoluyla dâhil olmak üzere) izin verilmez.

3.4. Kullanıcı, birden fazla Hesap oluşturamaz.

3.5. Kullanıcı, Hesap oturum açma bilgilerini ve şifresini kesinlikle gizli tutacaktır. Oturum açma bilgilerinin gizliliğinin korunmasından ve yetkilendirilmiş olsun veya olmasın Hesabında gerçekleşen tüm faaliyetlerden (örneğin Hesap bilgilerinin üçüncü şahıslarca öğrenilmesi veya yetkisiz erişim durumunda) yalnızca Kullanıcı sorumludur. Hesabın Kullanıcının giriş ve şifresi ile kullanımının Kullanıcı tarafından gerçekleştirildiği kabul edilecektir. Kullanıcı, Kullanıcı Hesabının herhangi bir ihlali veya kötüye kullanılması durumunda derhâl Gaijin'i haberdar edecektir.

3.6. Kullanıcı, bir Hesabı satamaz (veya satın alamaz), kiralayamaz, değiştiremez veya başkasına veremez. 

3.7. Kullanıcı, Hizmetleri ve Hesabı yalnızca ticari olmayan, kişisel ve yasal amaçlarla kullanacaktır. Bu amaçlar, Hizmetlerin doğasına, amacına veya işlevlerine uygun olacaktır. 

3.8. Gaijin, kendi takdirine bağlı olarak Kullanıcının Hesabını herhangi bir bildirimde bulunmaksızın aşağıdaki durumlarda devre dışı bırakabilir veya silebilir:

3.8.1. Kullanıcı, Hüküm ve Koşulların herhangi bir hükmünü (bu Koşullar dâhil) ihlal ederse veya Kullanıcının bunlara uymadığına dair makul bir şüphe varsa;

3.8.2. Kullanıcı, yukarıda yer alan 2.1 sayılı paragraf uyarınca reşit yaşta olduğunu teyit edemezse veya usulüne uygun olarak ebeveyn iznini almazsa;

3.8.3. Kullanıcı, Gaijin'in Gizlilik Politikasına göre veri sahibi haklarından birini kullanarak (örneğin, işlemeyi kısıtlama hakkı, silme hakkı) Gaijin Hesabının bakımını imkansız hâle getirirse;

3.8.4. Bir başkası bu Koşulları ihlal eden bir faaliyette bulunmak için Kullanıcının Hesabını kullanırsa;

3.8.5. Gaijin, Hizmetleri ve/veya kendi Hizmet bölümünü sunmayı bırakırsa.

3.9. Kullanıcı, istediği zaman bir Hesabı silebilir. 

3.9. Hesabın Kullanıcı veya Gaijin tarafından devre dışı bırakılması veya silinmesi, Hüküm ve Koşulların (bu Koşullar dâhil) feshedilmesine yol açar. Kullanıcı, bir Hesabın silinmesini talep ederse veya Hesap bu Koşulların 3.8 sayılı paragrafına uygun olarak silinirse Gaijin'in geri ödeme, yardım veya başka bir tazminat sağlaması gerekmez.

3.10. 3 yıl veya daha uzun süredir sürekli olarak etkin olmayan Kullanıcı Hesabı, Hesapla ilişkili e-postaya önceden bildirim gönderilerek Gaijin tarafından silinebilir. Silme işleminden sonra Kullanıcı Hesabındaki tüm Gaijin Paraları, Görünümleri ve diğer oyun içi öğeleri kaybolur ve geri yüklenemez.

3.11. Kullanıcı, Kullanıcının Hesap üzerinde hiçbir mülkiyet veya diğer mülkiyet haklarına sahip olmadığını kabul eder. Gaijin, yalnızca Kullanıcıya Hizmetlerin sağlanması için Hesaba erişim izni verir.

4. FİKRÎ MÜLKİYET

4.1. Hak, unvan ve menfaat dâhil olmak üzere Hizmetlere ilişkin tüm haklar ve ilgili fikrî mülkiyet hakları Gaijin'e aittir veya Gaijin bunları sağlama hakkına sahiptir. Hüküm ve Koşullarda aksi belirtilmediği sürece Gaijin, Kullanıcıya Hizmetleri Hüküm ve Koşullarla uyumluluğa tabi olarak (bu Koşullar dâhil) işlevlerine uygun bir şekilde yalnızca özel, ticari olmayan amaçlarla kullanması amacıyla, münhasır olmayan, alt lisanslanamayan, devredilemeyen ve sınırlı bir lisans verir. 

4.2. Kullanıcı, Oyunlar gibi Hizmetlerden bazılarını kullanmayı isterse, Hüküm ve Koşulların ayrılmaz bir parçası olan ve bu Hizmetlerin kullanımını düzenleyen SKLA'yı kabul etmiş sayılır. 

4.3. Sunulan tüm Hizmetler ve ilgili içerikler ve bilgiler ile ilgili olarak Kullanıcı, şunları yapmayacaktır:

4.3.1. Gaijin'in fikrî mülkiyet haklarını ihlal etmek ve Hizmetlerin herhangi bir bölümünü kullanım amacı dışında herhangi bir amaçla kullanmak;

4.3.2. Teknik koruma önlemlerini kopyalamak, dağıtmak, yeniden satmak, atamak, kiralamak, ödünç vermek, çoğaltmak, uyarlamak, alt lisanslamak, kamuya açmak, değiştirmek, kaynak koda dönüştürmek, tersine mühendislik uygulamak, tercüme etmek, parçalarına ayırmak, silmek veya türev çalışmalar oluşturmak;

4.3.3. Virüs, kötü amaçlı yazılım veya casus yazılım kullanmak;

4.3.4. Telif hakkı, patent, ticari marka bildirilerini vb. silmek veya değiştirmek. 

4.4. Kullanıcının, Kullanıcıya ait telif hakkıyla korunan herhangi bir materyali Gaijin'e sağlaması veya Oyun içinde herhangi bir içerik oluşturması hâlinde (topluca "KTOİ") Gaijin, Kullanıcıdan bu materyallerin sahibi olarak bahsetmesine gerek kalmadan ve herhangi bir koşul sınırlaması olmadan herhangi bir bölgede Hizmetleri sağlamak amacıyla KTOİ'yi kullanmak üzere kalıcı, geri alınamaz, devredilebilir, alt lisanslanabilir ve telifsiz lisans alır. Kullanıcının, yetkili bir hakkı olmadığı sürece herhangi bir KTOİ sağlamasına izin verilmez. Gaijin, KTOİ üzerinde herhangi bir mülkiyet hakkı iddiasında bulunmaz ve bu Hüküm ve Koşullardaki (bu Koşullar dâhil) hiçbir şey, herhangi bir Kullanıcının KTOİ'yi kullanma ve KTOİ'den yararlanma hakkını sınırladığı şeklinde yorumlanmamalıdır.

4.5. Kullanıcı, KTOİ'nin:

4.5.1. müstehcen, saldırgan, nefret dolu ve uygunsuz olmadığını;

4.5.2. ırk, cinsiyet, din, milliyet, engellilik, cinsel yönelim veya yaşa dayalı şiddeti veya ayrımcılığı teşvik etmediğini;

4.5.3. telif hakkı, ticari marka veya gizlilik ve tanıtım hakları da dâhil olmak üzere herhangi bir üçüncü şahsın haklarını ihlal etmediğini;

4.5.4. herhangi bir virüs, Truva atı, solucan veya başka zararlı yazılım veya veri içermediğini;

4.5.5. herhangi bir yasa ve yönetmeliği ihlal etmediğini beyan ve garanti eder.

4.6. Gaijin, Kullanıcının KTOİ sağlama hakkını ve KTOİ'nin orijinalliğini kontrol etmez. Gaijin, KTOİ'den sorumlu tutulamaz. Kullanıcı, diğer Kullanıcıların sağladığı KTOİ'leri riski ve sorumluluğu kendine ait olmak üzere kullanır. Herhangi bir sakıncalı KTOİ için (ister yasa dışı ister haklarınızı ihlal ediyor olsun) lütfen Gaijin Destek Hizmeti ile iletişime geçin.

4.7. Gaijin, Kullanıcı tarafından sağlanan herhangi bir KTOİ'yi kendi takdirine bağlı olarak ve herhangi bir bildirimde bulunmaksızın kaldırma veya başka bir yaptırım uygulama hakkını saklı tutar.

4.8. Gaijin, Kullanıcıların Hizmet Koşullarına, SKLA'ya ve Gaijin'in İçerik Oluşturuculara İlişkin Kılavuzuna (şu adreste mevcuttur: legal.gaijin.net/contentrules) uygun olarak Gaijin Oyunlarından yararlanmak suretiyle içerik oluşturmasına izin verir. Kullanıcının herkese açık hâle getirdiği tüm KTOİ üzerindeki sorumluluk tamamen Kullanıcıya aittir. KTOİ paylaşırken Kullanıcının KTOİ'nin kendi eseri olduğunu açıkça belirtmesi, Gaijin veya bağlı kuruluşlarınca onaylanmış, desteklenmiş, ortaklaşa üretilmiş ya da talebi üzerine hazırlanmış içerik şeklinde takdim edilmediğinden emin olması gerekmektedir. Gaijin kendi takdir yetkisine bağlı olarak dilediği zaman herhangi bir KTOİ'nin kaldırılması için talepte bulunabilir.

5. FORUM VE İLETİŞİM

5.1. Kullanıcı, Hizmetler aracılığıyla (örneğin,, Web sitesi forumu, yorumlar veya oyun içi sohbetler) mesajlar üzerinden diğer kullanıcılarla iletişim kurabilir., Gaijin, örneğin bunları Hüküm ve Koşullara dâhil ederek bu tür bir iletişim için ek kurallar koyabilir.

5.2. Kullanıcı ayrıca Hizmetler, forumlar veya e-posta ile mesajlar yoluyla Gaijin ile iletişime geçebilir.

6. PAZAR YERİ, MAĞAZA VE ÜCRETLİ HİZMETLER

6.1. Bazı Hizmetler, Kullanıcılara Mağazada veya Pazar Yerinde (kullanımı SKLA kapsamında olan) oyun içi öğeleri edinme ve takas etme hakkı sağlar. Gaijin, örneğin bunları Hüküm ve Koşullara dâhil ederek bu tür satın alma ve takaslara yönelik ek kurallar uygulayabilir.

6.2. Bazı Hizmetlerin sağlanması (oyun içi öğelerini kullanma hakkının alınması dâhil) ödeme gerektirebilir. Bu ödemeler, aşağıda yer alan 7. Bölümde belirtildiği gibi ve Hüküm ve Koşullar da dâhil olmak üzere Gaijin'in diğer kurallarına/talimatlarına uygun olarak yapılacaktır.

7. ÜCRETLER VE FATURALANDIRMA

7.1. Kullanıcı, Kullanıcının veya Kullanıcının Hesabını kullanan herhangi birinin maruz kaldığı tüm ücretleri (geçerli vergiler dâhil olabilir) ödemeyi kabul eder. Hizmetler aracılığıyla satın alınan herhangi bir ürünün, hizmetin veya yetkinin fiyatı, Kullanıcının satın alması sırasında belirtilen fiyattır. Gaijin, Hizmet aracılığıyla sunulan herhangi bir ürün ve hizmetin fiyatlandırmasını istediği zaman revize edebilir.

7.2. Hizmetler ile çevrim içi alışveriş yaparken Kullanıcı, kendisi hakkında doğru, kesin ve eksiksiz bilgi sağlamalı ve sahte olmayan ödeme yöntemleri kullanmalıdır. Kullanıcının doğru olmayan, yanlış veya eksik kişisel veya finansal bilgiler sağladığını veya Gaijin'in herhangi bir bilginin yanlış, hatalı veya eksik olduğundan şüphelenmek için makul gerekçeleri olduğunu varsayın. Bu durumda Gaijin, ilgili finansal işlemi iptal etme ve böyle bir olayın ayrıntılarını ilgili makamlara bildirme hakkına sahiptir.

7.3. Hizmetler aracılığıyla yapılan tüm satın almalar, geçerli yasa kapsamında aksi belirtilmedikçe ödeme yöntemine bakılmaksızın iade edilemez. Kullanıcı, telefonun, bilgisayarın veya diğer cihazın uygun yazılıma sahip olduğunu ve Kullanıcı tarafından satın alınan, indirilen veya başka şekillerde elde edilen ürünlerle, uygulamalarla veya hizmetlerle uyumlu olduğunu teyit etmenin tüm sorumluluğunu üstlenir.

7.4. Üçüncü taraf platformlar aracılığıyla yapılan Hizmet satın alımları, ilgili platformun hüküm ve koşullarına göre düzenlenir. Ödemeler, faturalandırma veya geri ödemelerle ilgili sorularınız için lütfen doğrudan ilgili mağaza veya ödeme platformuyla iletişime geçin. Gaijin bu süreçleri kontrol etmemektedir.

7.5. Hizmetler üzerinden kullanılabilen bazı ürünler, hizmetler veya tanınan ayrıcalıklar, önceden belirlenmiş aralıklarla otomatik faturalandırmaya tabi olan yinelenen abonelik ("Abonelik") şeklinde sunulabilir. Kullanıcı, Abonelik burada özetlenen şartlara uygun olarak sonlandırılmadığı sürece Abonelik ödemelerinin otomatik olarak işlenmeye devam edeceğini kabul eder.

7.5.1. Başlangıç dönemi, faturalandırma aralıkları ve alakalı diğer tüm bilgiler dâhil Abonelik ayrıntıları, abone olmadan önce Abonelik arayüzünde net bir şekilde belirtilir.

7.5.2. Gaijin Abonelik fiyatlandırmasını dilediği zaman revize etme hakkını saklı tutar. Fiyat değişimi meydana gelirse Gaijin Kullanıcıya en az 30 takvim günü önceden haber verecek olup daha kısa bir sürenin gerekli olması veya kanunların buna müsaade etmesi durumunda bu süre daha kısa olabilir. Abonelik üçüncü taraf bir platform üzerinden satın alındıysa fiyat revizyonları söz konusu platformun şartlarına tabi olabilir.

7.5.3. Kullanıcı dilediği zaman Aboneliği iptal edebilir, iptal de bir sonraki ödeme döneminin başlangıcında yürürlüğe girer. Kullanıcı, o an geçerli olan ücretli dönemin sonuna kadar Abonelik avantajlarına erişmeye devam eder.

7.5.4. Abonelik ödemesi, Kullanıcının ödeme yöntemiyle ilgili bir sorun nedeniyle yapılamazsa Gaijin, ödeme başarıyla işlenene kadar Aboneliği geçici olarak askıya alabilir ya da feshedebilir. Bu durum, sonraki Abonelik döneminin başlangıcını ve sonraki dönemler için faturalandırma tarihini etkileyebilir. Gaijin, ödeme yönteminizden ücret alamazsa (ör. süresinin dolması veya yeterli bakiye bulunmaması gibi sebeplerle) kalan tutarı ödeme sorumluluğunuz devam eder, Gaijin de bilgi sağlandığında güncel ödeme yöntemine ücret yansıtmayı dener.

7.5.5. Gaijin, Kullanıcının Aboneliğini dilediği zaman sonlandırma hakkını saklı tutar. Gaijin başta Kullanıcının abonelik ücretini ödemediği ya da sonlandırmanın karşılıklı menfaate dayalı olduğu durumlarda olmak üzere belirli durumlarda Aboneliği derhal feshedebilir (ör. Gaijin'in Hüküm ve Koşullara uygun şekilde Kullanıcı Hesabını askıya almasını veya Hizmetlere erişimini kısıtlaması).

7.5.6. Kullanıcı; Hüküm ve Koşulları, SKLA'yı ya da Gaijin'in başka kurallarını ihlal eder, Gaijin de Kullanıcının Hesabını veya Hizmetlere erişimini askıya alır ya da kapatırsa Kullanıcı, askıya alma sırasında veya Hesabın kapatılmasını takip eden süreçteki kaybolan Abonelik süresine ilişkin para iadesi alma hakkına sahip olmaz.

GAIJIN'İN YÜRÜRLÜKTEKİ KANUNLARIN ZORUNLU TUTTUĞU HÂLLER DIŞINDA HERHANGİ BİR ABONELİK ÖDEMESİNİ İADE ETMEYE YÖNELİK BİR YÜKÜMLÜLÜĞÜ BULUNMADIĞINI KABUL EDERSİNİZ.

8. KULLANICI DAVRANIŞI

8.1. Kullanıcının Hizmetleri kullanırken aşağıdakileri yapmasına İZİN VERİLMEZ.

8.1.1. Aşağıda sıralanan bilgileri paylaşmak, yayınlamak, göndermek, tanıtmak, alıntılamak veya bu bilgilere bağlantı vermek:

a) Fikrî mülkiyet hakları dâhil olmak üzere üçüncü şahıs haklarını ihlal eden,

b) Yapısı gereği reklam veya tanıtım amacı güden,

c) Dinsel, cinsel, ırksal, ulusal, kişisel ve diğer açılardan saldırgan,

d) İftira niteliğinde, küfürlü veya tehdit edici dil kullanan,

e) Çıplaklık içeren veya erotik ya da pornografik yapıda olan,

f) Yasa dışı, aldatıcı veya dolandırıcı olan, 

j) Birinin mahremiyetini ihlal eden,

h) Taciz edici veya tacizi ya da aşırı şiddeti destekleyen ve teşvik eden, 

i) bir cezai suça teşvik eden veya hukuki sorumluluğa yol açan,

j)Hüküm ve Koşulları (bu Koşullar dâhil) veya geçerli yasayı başka biçimlerde ihlal eden bilgiler.

8.1.2. Kasıtlı olarak herhangi bir diğer tarafın Hizmet kullanımını ve deneyimini etkilemek;

8.1.3. Hizmetlere veya başka birinin Hesabına yetkisiz erişim sağlamaya veya Hüküm ve Koşullarda izin verilenler dışında Hizmetlerden veya Hizmetler aracılığıyla bilgi toplamaya çalışmak.

8.2. Yukarıda belirtilen liste eksiksiz değildir. Ayrıca bazı Hizmetlerin özel davranış kuralları olabilir. Örneğin Oyun Kuralları (aşağıdaki 1. Eke bakınız), Oyunlarımızdaki yasaklı eylemler ve yaptırımlar hakkında bilgiler içerir.

8.3. Gaijin, Kullanıcı Hesabının devre dışı bırakılması veya silinmesi de dâhil olmak üzere Kullanıcının davranış kurallarını ihlal etmesinin sonuçlarına kendi takdirine bağlı olarak her durumda bağımsız bir şekilde karar verir. Destek Hizmetimiz ile iletişime geçerek ve yeterli ihlal olmadığına dair kanıt sunarak Gaijin'in kararına itiraz etme hakkına sahipsiniz.

9. HİZMETİN TEST EDİLMESİ

9.1. Gaijin, hataları tespit etmek ve Hizmetlerin işlevselliğini iyileştirmeye yardımcı olmak amacıyla Kullanıcıya Hizmetlerin test sürümlerini kullanması için sınırlı, devredilemez, münhasır olmayan ve geri alınabilir bir hak tanıyabilir. Hizmet testine katılım, Hüküm ve Koşullara tabidir. Hizmet testi kapsamında, aşağıdaki Fıkra 9.3'te açıklandığı üzere gizli kalması gereken kapalı testler dâhil alfa ve beta sürüm testleri yer alabilir. Kapalı testlere katılım, Gaijin'in mutlak takdir yetkisi dâhilinde önceden vereceği onaya tabidir. Gaijin, Kullanıcıya kapalı test erişimi verme kararını vaka bazında değerlendirir.

9.2. Testlere katılım ücretsizdir ve kişiseldir. Hizmetlere erişimin (ve erişim hakkının) üçüncü şahıslara devredilmesi yasaktır.

9.3. Kullanıcının kapalı hizmet testi sırasında elde ettiği ve/veya sağladığı tüm bilgiler (yorum, fikir veya başka tür geri bildirimler dâhil) mutlak suretle gizlidir. Kullanıcının özellikler, işlevsellik, oynanış veya hikâye ile ilgili ayrıntılar dâhil ancak bunlarla sınırlı olmamak kaydıyla kapalı test aşamasında Hizmet ile ilgili olarak ortaya çıkan hiçbir bilgiyi ifşa etmemesi gerekmektedir. Kullanıcının ekran görüntüsü, ekran kaydı veya kapalı Hizmet içeriği barındıran başka herhangi bir ortam paylaşmaktan ya da test sırasında bulunan hataları ifşa etmekten de kaçınması gerekmektedir. Kapalı test sırasında oynanışın yayınını yapmak (ya da herkese açık başka bir şekilde Hizmetleri kullanmak) da yasaktır. Şüpheye mahal vermemek adına yukarıda belirtilen kısıtlamaları atlatmak maksadıyla; düzenlenmiş, değiştirilmiş veya bir kısmı silinmiş bilgilerin ifşa edilmesi söz konusu gizlilik yükümlülüğünün ihlal edilmesi anlamına gelir. Bu gizlilik yükümlülüğü ya süresiz olarak ya da yürürlükteki kanunların izin verdiği en uzun süre boyunca (hangisi daha kısaysa) geçerliliğini korur. Kullanıcı, bu gizliliğin ihlal edilmesiyle telafisi mümkün olmayan zararlar doğacağını ve Gaijin'in bu tür bir ihlalden kaynaklanan tüm zararlar için tam tazminat talep etme hakkı bulunduğunu kabul eder.

9.4. Gaijin dilediği zaman kendi takdir yetkisi dâhilinde ilişkili tüm ilerlemeler, başarılar, Oyun İçi Öğeler ve başka veriler dâhil olmak üzere Hizmetlerin test sürümlerini kullanımdan çıkarabilir. Kullanıcı test edilen Hizmetlerin amaçlandığı şekilde çalışmayabileceğini, hata ve arıza barındırabileceğini ve "OLDUĞU GİBİ" sunulduğunu kabul eder. Gaijin, test edilen Hizmetler hakkında açık veya örtülü hiçbir garanti sunmaz.

10. GARANTİ REDDİ VE TAZMİNAT

10.1. Hizmetler, Kullanıcının kendine ait olmak üzere ve bu tür faaliyetlerden kaynaklanan Kullanıcı Cihazına gelebilecek herhangi bir zarardan, veri kaybından veya diğer zararlardan yalnızca Kullanıcının sorumlu olacağı anlaşmasıyla kullanılır. Gaijin, bu Hüküm ve Koşullarda aksi açıkça belirtilmedikçe Hizmetlerin erişilebilir, risksiz, belirli bir amaca uygun, hatasız ve uygun ve Kullanıcının sağlığı ve esenliği için zararsız olması dâhil ancak bunlarla sınırlı olmamak üzere Hizmetlerle ilgili hiçbir garanti VERMEZ. Gaijin'in veya başka herhangi bir üçüncü tarafın yüklenicileri, acenteleri, bayileri veya distribütörleri, Gaijin yazılı olarak kabul etmedikçe bu sınırlı garantiyi değiştirme veya herhangi bir ek garanti verme hakkına sahip olmayacaktır.

10.2. Kullanıcı, Gaijin'i ve acentelerini, çalışanlarını, yöneticilerini, haleflerini, vekillerini ve lisans sahiplerini, doğrudan veya dolaylı olarak Kullanıcının davranışı veya Hüküm ve Koşulları (bu Koşullar dâhil) ihlali ile bağlantılı veya bunlarla ilgili olarak ortaya çıkan her türlü iddia, yükümlülük, kayıp, maliyet ve zararlardan (yasal ücretler ve masraflar dâhil) tazmin edecektir.

10.3. Gaijin veya bağlı kuruluşları hiçbir durumda ve sorumluluk düşüncesi altında Hizmetlerin kullanımından veya kullanılamamasından, içerik, ürünler, hizmet, Hizmetler üzerinde veya bunların aracılığıyla herhangi bir üçüncü şahsın yapmış olduğu beyan veya eylemlerden, iletim veya verilerinize herhangi bir yetkisiz erişim veya değişiklikten, gönderilen veya alınan veya gönderilmeyen veya alınmayan herhangi bir bilgiden, herhangi bir veri depolama hatasından, herhangi bir veri kaybından, dosya, içerik ve/veya kullanıma sunulan herhangi bir Hizmet kaybından veya zararından kaynaklanan veya bunlarla bağlantılı herhangi bir doğrudan, dolaylı, sonuç olarak ortaya çıkan, cezai, özel veya arızi zararlardan (iş, sözleşme, gelir, veri, bilgi kaybından veya iş kesintisinden kaynaklanan zararlar dâhil ancak bunlarla sınırlı olmamak üzere) sorumlu tutulmayacaktır. Bu sınırlama, geçerli yasaların bu tür sınırlamayı yasakladığı ölçüde ölüm veya kişisel yaralanma sorumluluğu için geçerli olmayacaktır. Ayrıca bazı yargı bölgeleri, dolaylı veya arızi hasarlar için sorumluluğun hariç tutulmasına veya sınırlandırılmasına izin vermediğinden veya sınırlamadığından veya zımni garantilerin hariç tutulmasına veya sınırlandırılmasına izin vermediğinden dolayı yukarıdaki sınırlama, belirli durumlarda geçerli olmayabilir.

11. MUHTELİF HÜKÜMLER

11.1. Anlaşmanın Bağlayıcı Niteliği. İşbu Hüküm ve Koşullar tüm Kullanıcılar için yasal olarak bağlayıcı nitelikte olup Kullanıcı ile Gaijin arasında yazılı bir anlaşma teşkil eder. Hizmetlere erişerek veya Hizmetlerden yararlanarak Kullanıcı işbu Koşullara tabi olmayı kabul eder.

11.2. Tadil. Gaijin işbu Hüküm ve Koşulları dilediği zaman güncelleme, değiştirme ve tadil etme hakkını saklı tutar. Kayda değer ölçekte değişiklik yapıldığında Gaijin güncellenen Hüküm ve Koşulları Web Sitelerinde yayınlayarak Kullanıcıyı bilgilendirir. Esaslı nitelikteki değişiklikler içinse Gaijin güncellenen Koşulları Kullanıcının kabul etmesini şart koşabilir (Kullanıcının Hesabı varsa). Bu tür güncellemelerden sonra Hizmetlerin kullanımına devam edilmesi, güncellen Hüküm ve Koşulların kabul edildiği şeklinde yorumlanır. Kullanıcı değişiklikleri kabul etmezse Hizmetleri kullanmayı sonlandırmalıdır.

11.3. Devir. Kullanıcı, Gaijin'in önceden yazılı izni olmadan işbu Koşullardan doğan hiçbir hak veya yükümlülüğünü üçüncü bir tarafa devredemez ya da aktaramaz. Buna karşın Gaijin Hüküm ve Koşullardan doğan tüm hak veya yükümlülüklerini Kullanıcının onayını almadan kendi takdir yetkisi dâhilinde kısmen veya tamamen başka herhangi bir üçüncü tarafa devretme, aktarma veya tevkil etme hakkını saklı tutar. Bu gibi durumlarda Gaijin Hüküm ve Koşulları gerektiği şekilde günceller.

11.4. Bölünebilirlik. İşbu Hüküm ve Koşulların herhangi bir hükmünün yetkili adli makamlarca geçersiz, yasa dışı veya uygulanamaz olduğuna karar verilmesi hâlinde hükümlerin geri kalanı tam olarak yürürlükte kalacaktır. Geçersiz veya uygulanamaz olan hüküm, hükmün asıl amacına olabildiğince yakın olacak şekilde ve uygulanabilir kılmak için gereken asgari düzeyde değiştirilecektir.

11.5. Sözleşmenin Bütünü. İşbu Hüküm ve Koşullar atıfta bulunmak suretiyle dâhil edilen tüm belge ve anlaşmalarla birlikte (Gizlilik Politikası ve SKLA dâhil) Kullanıcı ile Gaijin arasında Hizmetlere ilişkin anlaşmanın bütününü oluşturur. Birlikte Kullanıcı ile Gaijin arasında Hizmetlere ilişkin elektronik, sözlü veya yazılı hem önceden hem de aynı zamanda var olan yazışma, temsil veya anlaşmaların yerine geçer.

11.6. Mücbir Sebep. Gaijin doğal afet, savaş, terör, grev, elektrik kesintisi, internet kesintisi veya devlet yaptırımı dâhil ancak bunlarla sınırlı olmamak kaydıyla kendi makul kontrolü dışındaki sebeplerle işbu Koşullardan doğan yükümlülüklerini yerine getirememesi veya bununla ilgili gecikmelerden dolayı sorumlu tutulamaz.

11.7. Feragat. Gaijin'in işbu Koşullara ilişkin herhangi bir hak veya hükmü ifa veya icra etmemesi söz konusu hak veya hükümden feragat ettiği anlamına gelmez. İşbu Koşulların herhangi bir hükmünden feragat edilmesi için Gaijin'in yetkili bir temsilcisi tarafından yazılı olarak bildirilmesi ve imzalanması şarttır.

11.8. Üçüncü Taraflar Yararlanamaz. İşbu Hüküm ve Koşullar yalnızca Gaijin ile Kullanıcının yararlanmasını amaçlamakta olup herhangi bir üçüncü tarafın yararlanması için değildir. Bu belgede açıkça ifade edildiği hâller dışında hiçbir üçüncü tarafın işbu Koşulları icra etmeye ilişkin hiçbir hakkı yoktur.

11.9. Geçerlilik. İşbu Koşulların fikrî mülkiyet, tazmin ve yükümlülük sınırlaması ile ilgili olanlar dâhil ancak bunlarla sınırlı olmamak kaydıyla yapısı gereği anlaşmadan sonra da geçerli kalması gereken hükümleri işbu Koşulların feshedilmesinden veya süresinin dolmasından sonra da yürürlükte kalacaktır.

12. GEÇERLİ HUKUK VE ANLAŞMAZLIKLARIN ÇÖZÜMÜ

12.1. Hüküm ve Koşullar (bu Koşullar dâhil) ve bunlardan kaynaklanan veya bunlarla bağlantılı herhangi bir iddia veya anlaşmazlık, aşağıdaki durumlar haricinde Kıbrıs Cumhuriyeti yasalarına tabidir.

* ABD ve Kanada mukimleri için (bu Koşullar da dâhil olmak üzere) Hüküm ve Koşullardan doğan veya Hüküm ve Koşullarla ilişkili tüm anlaşmazlıklar, yasalar çatışması hükümlerine (özellikle anlaşmanın tahkimi ve toplu dava yapılmaması hükümlerinin yorumlanmasını ve uygulanmasını düzenleyen Amerika Birleşik Devletleri Federal Tahkim Kanunu) bakılmaksızın ABD'nin Kaliforniya Eyaleti kanunlarınca yönetilecektir.

* Avustralya mukimleri için (bu Koşullar da dâhil olmak üzere) Hüküm ve Koşullardan doğan veya Hüküm ve Koşullarla ilişkili tüm anlaşmazlıklar, geçerli Avustralya kanunlarınca yönetilecektir.

* Katkı Anlaşması için geçerli kanun ve anlaşmazlık çözümünün şartları Katkı Anlaşmasında öngörülmüştür.

12.2. Bu Koşullardan doğan veya bu Koşullarla bağlantılı bir anlaşmazlığın mevcut olması hâlinde anlaşmazlığın yazılı olarak bildirilmesini takip eden 60 takvim günü içinde Gaijin ve Siz, bu anlaşmazlığı müzakere edeceksiniz.

Bu yazılı bildirim, bu Koşulların 1. Bölümünde belirtilen adrese fiziksel olarak posta yoluyla ve elektronik olarak legal@gaijin.net adresine gönderilmelidir ve aşağıdaki bilgileri içermelidir:

* Davacının ve (varsa) temsilcisinin tam adları ve iletişim bilgileri;

* İddianın ve anlaşmazlığın yapısının ve temelinin açıklaması;

* İddiaya göre ve iddiayla ilişkili olarak Gaijin'den talep edilen eylemin açıklaması.

12.3. Anlaşmazlık, Fıkra 12.2'de açıklanan şekilde müzakereler yoluyla çözülemezse yürürlükteki kanunların izin verdiği ölçüde tüm anlaşmazlıklar bağlayıcı ve gizli tahkim ile çözülecektir.

12.3.1. Avrupa Birliği veya başka yerde mukim Kullanıcılar için (ABD, Kanada ve Avustralya hariç):

* Hüküm ve Koşullardan veya bunlarla ilişkili olarak doğan; varlığı, geçerliliği veya feshi ile ilgili sorular ya da akdi olmayan tüm talepler dâhil olmak üzere tüm anlaşmazlıklar, uyuşmazlıklar ve talepler Güney Kıbrıs Tahkim ve Uzlaştırma Merkezine sevk edilecek olup tahkim yoluyla, o tarihte geçerli olan ve atıfta bulunmak suretiyle bu hükme dâhil edilmiş sayılan Tahkim Kurallarına göre nihai çözüme ulaştırılacaktır. Tahkim, Kıbrıs Tahkim ve Uzlaştırma Merkezince ("CAMC") idare edilecektir. Tahkim mercii veya yasal yeri Lefkoşa, Güney Kıbrıs Rum Yönetimi'dir. Atamayı yapacak makam CAMC Yönetim Kuruludur. Hakem sayısı birdir. Tahkim dili İngilizce olacaktır. Hüküm ve Koşullar için amir hukuk, Güney Kıbrıs Rum Yönetimi maddi hukukudur.

* Yukarıdaki mecra üzerinden tahkim sağlanamaması hâlinde tüm yasal talep ve uyuşmazlıkların münhasıran Güney Kıbrıs Rum Yönetimi'nde yer alan bir mahkeme tarafından çözüme ulaştırılması gerekmektedir.

12.3.2. ABD'de ve Kanada'da ikamet eden veya Gaijin'e bu ülkelerde yasal bir hak talebinde bulunan Kullanıcılar için:

* Siz ve Gaijin arasında (bu Koşullar dâhil) Hüküm ve Koşullardan doğan veya Hüküm ve Koşullarla ilişkili olan tüm yasal hak talepleri, anlaşmazlıklar veya diğer ihtilaflar, American Arbitration Association'dan (“AAA”, Amerikan Tahkim Birliği) bir ticari hakem huzurunda gizli ve bağlayıcı bir tahkim (Bağlayıcı Tahkim) yoluyla çözülecektir. Tüketici Tahkim Kuralları da dâhil olmak üzere tahkim için AAA'nın kuralları ve prosedürleri kullanılacaktır. Ancak (bu Koşullar dâhil) bu Hüküm ve Koşullar ile AAA'nın kuralları ve prosedürleri arasında bir uyuşmazlık olması hâlinde bu Koşullar takip edilecektir. Tahkim, ABD'nin Kaliforniya Eyaletinde, San Francisco'da başlatılacaktır. Siz ve Gaijin, mahkemenin tahkime gitme kararına, tahkim bekleme kararına ya da tahkim hakeminin verdiği kararı onaylamasına, değiştirmesine, iptal etmesine veya karara bağlamasına itaat edeceğinizi kabul ediyorsunuz. Tahkimin dili İngilizce olacaktır. Jüri huzurunda dava hakkınızdan veya eyalet mahkemesinde ya da federal mahkemede dava açma hakkınızdan kendi isteğinizle ve bilerek feragat ettiğinizi kabul ediyorsunuz. Tahkim hakeminin kararı, siz ve Gaijin için nihai ve bağlayıcı olacaktır ve her türlü yetkili mahkemede karara bağlanabilir.

12.3.3. Avustralya'da ikamet eden Kullanıcılar için:

* Siz ve Gaijin arasında (bu Koşullar dâhil) Hüküm ve Koşullardan doğan veya Hüküm ve Koşullarla ilişkili olan tüm yasal hak talepleri, anlaşmazlıklar veya diğer ihtilaflar, geçerli Avustralya kanunları uyarınca çözülecektir (örneğin yerel idare mahkemelerine taşınacaktır).

NOT: Yukarıda belirtilen tahkim anlaşmasına tabi olmayan (veya böyle bir tahkimin herhangi bir sebeple uygulanamaz olması hâlinde) hak talepleri ve anlaşmazlıklar konusunda (bu Koşullar dâhil) Hüküm ve Koşullardan doğan veya Hüküm ve Koşullarla ilişkili olan tüm hak talepleri veya davalarda münhasır yargı yetkisinin Kıbrıs Cumhuriyeti devlet mahkemelerinde olacağını ve bu mahkemelerin kişisel yargı yetkisine rıza göstereceğinizi açıkça kabul ediyorsunuz.

12.4. TOPLU DAVALARDAN FERAGAT. TOPLU TAHKİM VEYA BAŞKA BİR YOLLA SİZİN ANLAŞMAZLIĞINIZLA DİĞER HİÇBİR ANLAŞMAZLIĞIN BİRLEŞTİRİLMEYECEĞİNİ AÇIKÇA KABUL EDİYORSUNUZ. SİZ VE GAIJIN, TOPLU DAVA TEMELİ VEYA TOPLU DAVA PROSEDÜRLERİ HAKKINDA HİÇBİR ANLAŞMAZLIK TAHKİMİ HAKKINA VEYA YETKİSİNE SAHİP OLMADIĞINIZI, BİR TEMSİLCİ VEYA ÖZEL SAVCI OLARAK ANLAŞMAZLIK İBRAZ ETME HAKKINA VEYA YETKİSİNE SAHİP OLMADIĞINIZI VE HİÇBİR TAHKİMİN BAŞKA BİR TAHKİMLE BİRLEŞTİRİLEMEYECEĞİNİ KABUL EDİYORSUNUZ.

12.5. Yürürlükteki yasaların daha uzun bir süre öngördüğü durumlar hariç olmak üzere Hüküm ve Koşullardan veya bunlarla ilişkili olarak doğan tüm yasal talep veya anlaşmazlıklarla ilgili davaların, yasal işlemin sebebinin ortaya çıktığı tarihten itibaren 1 yıl içinde açılması gerekmektedir.

12.6. Tüm tahkim davaları gizli tutulacak ve yasalarca zorunlu tutulmadığı müddetçe her iki tarafın da önceden yazılı izni alınmadan nihai hüküm dâhil olmak üzere tahkime ilişkin hiçbir bilgi üçüncü taraflara ifşa edilmeyecektir.

13. İLETİŞİM BİLGİLERİ

13.1. Gaijin ile iletişime geçmek için lütfen şu anda support.gaijin.net adresinde yer alan Destek Hizmeti portalımızı kullanın.

1. EK. OYUN KURALLARI

1. Herkesin keyifli bir oyun deneyimi yaşaması için Oyunlarımızı oynarken diğer oyunculara saygılı ve uygun davranmanız gerekir. Buna, sınırlama olmaksızın yasa dışı, cinsellik içeren, yanıltıcı, yanlış tanıtan veya nefret söylemlerini teşvik eden, aşağılayıcı ve saldırgan ifadeler içeren veya tartışmalı kişiler veya gruplar arasında çatışmaya neden olacak, insan onurunu aşağılayan veya hükümeti düşürmeyi teşvik eden rumuzlar veya klan (filo vb.) adları, sloganlar, logolar, açıklamalar vb. kullanmanıza veya başka içerikler yaymanıza izin verilmemesi dâhildir. 

2. Adil oynamanız ve takımınızın oyununu kasıtlı olarak bozmamanız gerekir. Örneğin takım arkadaşlarınıza kasten zarar vermemeniz ("dost ateşi"), takım arkadaşlarınızın hareketlerini engellememeniz ve oyun oturumunda eylemsiz kalmamanız ("AFK") gerekir. Hile, hata, açıklardan yararlanma ve diğer adil olmayan oyun yöntemlerine başvurmamanız gerekir.

3. Metin sohbetlerinde, sesli sohbetlerde veya başka şekilde spam paylaşmamanız, saldırgan dil kullanmamanız, ayrımcılığı teşvik etmemeniz, provokatif içerik yayınlamamanız, yasaları ihlal eden tartışmalara katılmamanız, nefret söylemleri yaymamanız veya başka zararlı propagandaları desteklememeniz, ahlak ve terbiye kurallarını ihlal eden meseleleri tartışmamanız gerekir. Diğer kişilerin kişisel verilerini paylaşmamanız, tehdit etmemeniz, yanlış bilgileri yaymamanız ve Yönetimin eylemlerini herkese açık bir şekilde tartışmamanız gerekir. Oyun sohbetinin dil bölgesine (varsa) uygun dili kullanmanız gerekir.

4. Oyun içi şikâyet sistemini, alakasız veya asılsız şikâyetler göndermek veya bireysel, grup veya kurumsal herhangi birine hakaret etmek için kullanmamanız gerekir.

5. Kullanıcılar, oyun sohbetlerinde karşılaştıkları sakıncalı içerikleri şikâyet edebilir. Bu şikâyetleri genellikle iki hafta içinde inceleyip uygun önlemleri alırız. Ancak kararımızın ayrıntılarını açıklamama hakkını saklı tutarız.

6. Siyasi kuruluşları desteklemiyoruz ve Oyunlarımızın herhangi bir siyasi amaçla kullanılması yasaktır. Diğerlerinin yanı sıra oyun sohbetlerindeki mesajlar, klan (filo vb.) adları, logolar ve açıklamalar, Gaijin'in ara sıra ekleyebileceği tarafsız içerikler (örneğin Birleşmiş Milletler Üye Devletlerinin bayrakları ve ulusal amblemleri) hariç siyasi içerikler içermemelidir.

7. Yönetim, özellikle klan yetkilerinin üyeler arasında dağıtılması, klan yöneticilerinin eylemleri veya birinin benzer isme veya logoya sahip bir klan oluşturması gibi klan eylemlerine müdahale etmeme hakkını saklı tutar.

8. Bu Oyun Kurallarını ihlal etmeniz durumunda Yönetim, herhangi bir zamanda ve ayrıca bir açıklamaya gerek duymaksızın onarıcı tedbir alabilir veya kendi seçeceği bir cezayı uygulayabilir. Örneğin ihlalde bulunan rumuzları veya klan (filo vb.) adlarını/açıklamalarını değiştirebilir, Oyuna erişiminizi kısıtlayabilir, klanı (filo vb.) dağıtabilir, oyun sohbetlerinin kullanımına kısıtlamalar getirebilir ("sessize alabilir"), Hesabınızı silebilir veya askıya alabilir ve başka yaptırımlar uygulayabilir. Böyle bir durum olması hâlinde iade veya herhangi bir tazminat alma hakkınız yoktur.

9. Eylemleriniz bu belgede belirtilen kuralları açıkça ihlal etmiyor ancak diğer Kullanıcılardan çok sayıda şikâyet alınmasına yol açıyorsa veya üçüncü şahısların ya da Gaijin'in çıkarlarına zarar veriyorsa Yönetim, Oyun Erişim Kısıtlaması uygulama veya Hesabınızı silme hakkını saklı tutar.

10. Kural olarak Yönetimin kararları nihaidir. Tüm itirazlar, Yönetimin kendi takdirine bağlı olarak duruma göre değerlendirilir.

ÖNEMLİ: Oyunlarımızdaki yasak eylemler ve bu eylemlere karşılık gelen yaptırımlar hakkında ayrıntılı yorumlara ve rehbere ulaşmak için lütfen legal.gaijin.net/codeofconduct adresindeki Gaijin Davranış Kurallarına bakın. Bu kuralların açıklama amacı güden bir referans belgesi olduğunu ve Gaijin'in bu Oyun Kurallarını uygulamasını bağlamadığını ve sınırlamadığını lütfen unutmayın.

2. EK. SON KULLANICI LİSANS ANLAŞMASI

ÖNEMLİ UYARI: BU BELGEYİ KABUL ETMEDEN ÖNCE LÜTFEN DİKKATLİCE OKUYUN. İŞBU ANLAŞMAYI KABUL ETMEK İÇİN 18 VEYA BULUNDUĞUNUZ YARGI ALANINDA REŞİT OLMA YAŞINA ERİŞMİŞ OLMANIZ GEREKLİDİR. YAŞLA İLGİLİ ŞARTLAR HAKKINDA DAHA FAZLA AYRINTI AŞAĞIDAKİ BÖLÜM 7'DE MEVCUTTUR.

Oyunlarda gerçek bir silah veya aracın gösterilmesi, herhangi bir silah veya araç üreticisinin ürün geliştirme faaliyetlerine katılım veya sponsorluk sağladığı ya da ilgili üreticinin desteklendiği anlamına gelmez.

1. LİSANS VERME

1.1. Lisansın Verilmesi. Gaijin işbu belge ile masaüstü, dizüstü, mobil, oyun konsolu gibi bilgisayar cihazlarında özellikle Gaijin Oyunları için tasarlanmış ilgili Oyun istemcisinin en güncel sürümünü depolamanız, indirmeniz, yüklemeniz, çalıştırmanız ve görüntülemeniz için size hak verir. Bu lisans yalnızca kişisel ve ticari olmayan kullanıma yönelik olup yalnızca Oyunları oynama amacıyla verilmektedir.

1.1.1. Bazı Oyunlar özel bir Oyun istemcisi olmadan kullanılabilir ve çalışabilir. Bu tür durumlarda yukarıda bahsi geçen haklar söz konusu Oyunların yalnızca bir kopyası için geçerli olup münhasıran Oyunları oynama ve potansiyel olarak başka Gaijin Hizmetleri ile birlikte kullanım için verilir.

1.2. Lisansın Kapsamı. Bölüm 1.1.1.'in belirli Oyunlar için geçerli olduğu hâller dışında bu bölümdeki hükümler geçerlidir. Her ne kadar "Oyun Lisansı" adıyla anılsa da bu Lisans kapsamında verilen haklar yalnızca Gaijin'in kasıtlı olarak indirilmesine, yüklenmesine ve kullanılmasına müsaade ettiği Oyun istemcisi ile ilgilidir. Tüm sunucu tarafı bileşenler veya Oyun İçi Öğeler dâhil ancak bunlarla sınırlı olmamak kaydıyla, Oyunun Oyun istemcisi bünyesinde bulunmayan kısımlarını (yani Oyunun istemci tarafında olmayan) hiçbir bölümünü depolamanıza, indirmenize, değiştirmenize veya başka bir şekilde kullanmanıza izin verilmez. Oyun İçi Öğelerin kullanımı hakkında daha fazla bilgi için işbu SKLA'da Bölüm 6'yı inceleyin. İşbu Lisans, Oyunun yalnızca Gaijin'in Oyun içinde teknik olarak kullanıma sunduğu istemci olmayan bölümleriyle etkileşim kurmanıza olanak tanımakta olup Gaijin kendi takdir yetkisi dâhilinde bu etkileşimin yöntemlerini değiştirme hakkını saklı tutar.

1.3. Size bu SKLA kapsamında verilen Lisans:

* münhasır değildir - tek Kullanıcı (lisanslı) siz değilsiniz ve aynı veya Oyunlarımızın benzer başka bir lisansınıbaşkalarına verebiliriz;

* sadece kişisel kullanım içindir - Oyunu yalnızca kişisel cihazınızda (yalnızca kişisel amaçlarınız için ve öncelikle sizin tarafınızdan kullanılan) kullanabilirsiniz ve Oyunu kullanımınız herhangi bir ticari veya diğer kişisel olmayan kullanımı açıkça hariç tutar;

* sınırlıdır - Oyunları yalnızca bu SKLA ve Hüküm ve Koşullar tarafından sağlanan amaçlarla ve yöntemlerle kullanabilirsiniz;

* geri alınabilir - Lisansı bu SKLA'nın aşağıda yer alan 11. Bölümünde belirtilen bazı durumlarda feshedebiliriz;

* devredilemez - Lisans yalnızca size verilmiştir ve onu başka herhangi bir kişiye (bireysel veya tüzel kişi) atayamaz, alt lisanslayamaz veya başka bir şekilde aktaramazsınız. Şüpheye mahal vermemek adına Lisans kapsamındaki haklarınız ve yükümlülükleriniz tamamen veya kısmen devredilemez.

1.4. Lisans Yapısı. Oyunlar size satılmamış, lisans kapsamında sağlanmıştır. Bu durum, aksi yasalarca zorunlu tutulmadığı hâllerde Oyunun dijital kopyasına sahip olmadığınız ve işbu SKLA ile Hüküm ve Koşullarda açıkça belirtilen hakların size verildiği anlamına gelir.

2. LİSANS SÜRESİ VE BÖLGESİ

2.1. Lisans süresi bu SKLA'yı kabul ettiğiniz tarihte başlar ve bu SKLA'nın aşağıda yer alan 11. Bölümde belirtildiği gibi askıya alındığı veya feshedildiği tarihe kadar devam eder.

2.2. Gaijin tarafından Oyunun resmî Web sitesinde, Oyun İstemcisi içinde, Oyunun fiziksel bir kopyasında veya Gaijin'in tek tercihi olan başka herhangi bir yolla aksi belirtilmedikçe Oyunu dünya genelinde kullanabilirsiniz. Gaijin, Hizmet Koşullarımızın 11.2 sayılı paragrafında belirtilen şekilde Lisans bölgesini tek taraflı olarak değiştirme hakkına sahiptir.

3. LİSANS SINIRLAMALARI

3.1. Size bu SKLA kapsamında verilen Lisansın belirli sınırlamaları vardır. Gaijin, bu Bölümde belirtilen sınırlamaları ihlal etmeniz durumunda Lisansınızı feshetme hakkına sahiptir.

3.2. Aşağıdakileri hiçbir koşulda YAPMAYACAĞINIZI (veya yapmaya teşebbüs etmeyeceğinizi veya yapılmasını kolaylaştırmayacağınızı) kayıtsız şartsız kabul ve taahhüt etmektesiniz:

3.2.1. Aktarma yasağı

* yasalarda zorunlu bir hüküm olarak aksi şart koşulmadığı sürece Oyunların (veya kopyalarının) tamamını veya bir bölümünü herhangi bir üçüncü tarafa satmak, kiralamak, ödünç vermek, alt lisans vermek, yayınlamak, dağıtmak, aktarmak veya başka bir şekilde devretmek;

* zaman paylaşımlı bir anlaşma, hizmet anlaşması ya da başka bir ticari istifade biçiminde üçüncü tarafların Oyundan/Oyunlardan istifade etmesine izin vermek.

3.2.2. Türetilmiş çalışmalar veya tersine mühendislik yasağı

* Oyunu tamamen veya kısmen değiştirmek, modifiye etmek, çevirmek, türetilmiş oyunlarını oluşturmak, tersine mühendislik yapmak, kaynak kodunu çıkarmak, parçalarına ayırmak, geri derlemek veya Hizmet Koşullarının 4.3 sayılı paragrafında belirtilen diğer eylemleri gerçekleştirmek.

3.2.3. Kötü niyetli veya aldatıcı kullanım yasağı

* kaynak kodunu değiştirmek (hile, korsanlık, vb. kullanımı dâhil);

* Oyun mekaniklerindeki açıklardan (istismar, hatalar, vb.) faydalanma;

* Oyun sürecini otomatikleştiren (botlar, modlar), Oyunun oynanışını veya işlevselliğini değiştiren, bu tür yazılımları kullanmayan diğer oyunculara karşı avantaj sağlayan veya sizin veya başka bir oyuncunun oyun deneyimini başka şekilde değiştiren yazılımlar kullanmak;

* yasalar tarafından zorunlu bir kural olarak izin verilmediği sürece belirli bir Oyun veya ilgili hizmetler için Gaijin tarafından izin verilmemiş olan ve Oyuna herhangi bir şekilde müdahale edebilecek herhangi bir üçüncü taraf yazılımı kullanmak;

* Oyunu ve ilgili hizmetleri desteklemek için kullanılan herhangi bir bilgisayar veya sunucuyu yok etmek, devre dışı bırakmak (veya yok edilmesine ya da devre dışı bırakılmasına yardım etmek); virüsler, casus yazılımlar, truva atları, solucanlar, kasıtlı olarak bozulmuş veriler veya Oyunlara ve ilgili hizmetlere zarar verebilecek veya müdahale edebilecek diğer dosyalar dâhil olmak üzere kötü amaçlı kod içeren herhangi bir dosya yüklemek; hizmet reddi dâhil ancak bununla sınırlı olmamak üzere her türlü siber saldırıyı organize etmek, yardım etmek veya parçası olmak ve Oyunları ve ilgili hizmetleri kesintiye uğratmak için başka herhangi bir eylem veya teşebbüste bulunmak;

* Oyunu bilerek veya bilmeyerek herhangi bir geçerli yasa veya düzenlemeyi ihlal edecek şekilde kullanmak veya geçerli herhangi bir yasa veya düzenlemenin ihlaline katkıda bulunmak;

* yukarıda belirtilen kötü niyetli veya bizi aldatma yollarından herhangi birini kullanıma sunmak, teklif etmek, reklamını yapmak, tanıtmak ve başka bir şekilde dağıtmak.

3.2.4. Kullanımı engelleme veya manipüle etme yasağı

* Oyun, oyun mekanikleri ve Hüküm ve Koşullar ile bu SKLA'da belirtilen kurallar dâhil ancak bunlarla sınırlı olmamak üzere Oyunun ve ilgili hizmetlerin (bizim tarafımızdan makul olarak belirlendiği şekilde) ruhu veya kullanım amacı ile zıt düşen herhangi bir eylemde bulunmak.

3.2.5. Ticari kullanım yasağı

* Aşağıdakiler dâhil ancak bunlarla sınırlı olmamak üzere Oyunu veya bölümlerini ticari amaçlarla kullanmak: (1) ticari reklamlar veya ticari tekliflerle etkileşim kurmak veya bunlara yardım etmek veya (2) Oyun İçi Öğeleri Oyun veya diğer Gaijin hizmetleri tarafından açıkça sağlananlar dışında transfer etmek.

3.2.6. Hizmet sunumu yasağı

* Oyunu veya bölümlerini, diğer Kullanıcılara hizmet ücretleri karşılığında oyun içi hizmetler sunarak ve herhangi bir sınırlama olmaksızın, oyun içi seviye atlatma, mürettebata seviye atlatma ve eşya toplama hizmetleri, görev tamamlama, savaşlarda savaşma ve kaynak kasma hizmetlerini açıkça içeren herhangi bir başka eylemde bulunarak kullanmak.

3.2.7. Yetkisiz bilgi iletme yasağı

* Oyunu, istenmeyen e-postalar, önemsiz postalar, spam e-postalar ve kötü amaçlı yazılım, casus yazılım ve indirmeleri teşvik eden her türlü materyal dâhil ancak bunlarla sınırlı olmamak üzere yetkisiz bilgileri paylaşmak için kullanmak.

3.2.8. Yetkisiz bağlantı yasağı

* (1) Oyunun herhangi bir bölümünü taklit eden veya taklit etmeye çalışan herhangi bir yetkisiz sunucuyla bağlantılar veya (2) Gaijin tarafından izin verilmeyen programları, özel araçları, yazılımları kullanarak yapılan bağlantılar dâhil ancak bunlarla sınırlı olmamak üzere, Oyunla herhangi bir yetkisiz bağlantıyı kullanmak, kolaylaştırmak, oluşturmak veya sürdürmek.

3.2.9. Gizli veri madenciliği yasağı

* Bir Oyunun (Gaijin tarafından amaçlandığı şekilde) normal kullanımı sırasında görüntülenmesi amaçlanmayan herhangi bir Oyun verisini madencilikle çıkarmak veya başka bir şekilde toplamak.

3.2.10. Hizmet Koşulları sınırlamaları

* Oyunu, bu SKLA'nın 3. ve 4. Bölümleri de dâhil olmak üzere, Hizmet Koşullarına aykırı şekilde kullanmak. Size kolaylık olması açısından, bu tür yasaklı kullanımlara dair birkaç örnek aşağıda sunulmuştur:

i) teröristlerin, Nazi liderlerinin veya Nazi savaş suçlularının adları gibi yasa dışı veya uygun olmayan kullanıcı adlarını (veya rumuzları) kullanmak; 

ii) Oyunlar aracılığıyla herhangi bir materyali veya bilgiyi kullanıma sunmak veya herhangi bir üçüncü şahıs hakkını (herhangi bir bireysel veya tüzel kişi dâhil olmak üzere) ihlal eden başka eylemlerde bulunmak;

iii) çıplaklık, cinsellik, aşırı şiddet içeren, saldırgan, veya başka şekillerde uygunsuz içerik yayınlamak ve ayrıca bu tür içeriğe bağlantı dağıtmak veya Oyunu bu amaçlarla herhangi bir şekilde kullanmak;

iv) küfürlü, tehdit edici, müstehcen, küçük düşürücü, iftira niteliğinde veya ırksal, cinsel, dini veya başka bir şekilde sakıncalı veya saldırgan bilgiler yayınlamak ve ayrıca bu tür bilgilerin bağlantılarını dağıtmak veya Oyunu bu amaçlar için herhangi bir şekilde kullanmak.

3.3. Bu liste kapsamlı değildir: Oyunlar da dâhil olmak üzere Gaijin hizmetlerinin kullanımı ve bunlarla ilgili geçerli sınırlamalar hakkında daha fazlasını öğrenmek için lütfen Hizmet Koşullarımıza bakın.

4. MÜLKİYET HAKLARI VE DİJİTAL HAK YÖNETİMİ

4.1. Oyunlarda yer alan bilgisayar kodunun, görsellerin, seslerin, sistemlerin, fikirlerin, çalıştırma yöntemlerinin, belgelerin ve diğer bilgilerin Gaijin'in veya tedarikçilerinin ve/veya lisans verenlerinin fikri mülkiyeti ve/veya değerli ticari sırları olduğunu ve bunların fikri mülkiyet hukuku, medeni hukuk ve ceza hukuku ile korunduğunu kabul edersiniz.

4.2. Ayrıca Oyunların Gaijin tarafından tamamen kendi takdirine bağlı olarak işletilen ticari bir ürün olduğunu da anlamış bulunursunuz.

4.3. Oyunların yetkisiz kullanımına karşı güvence sağlamak ve Gaijin'in fikrî mülkiyet ve ilgili haklarını korumak amacıyla Gaijin Dijital Hak Yönetimi (DRM) araçları ve başka koruyucu çözümler (hile önleme çözümleri vb.) gibi çeşitli teknik önlemler alabilir. Bu önlemler, Oyunlarla ilgili izinsiz erişme, kopyalama veya dağıtma faaliyetlerini önlemek ve tespit etmek amacıyla tasarlanmıştır. Gaijin Oyunların meşru bir kopyasını kullandığınızdan emin olmak ve Hüküm ve Koşullara uyulmasını sağlamaya yardımcı olmak amacıyla da bu önlemleri alabilir. Oyunları kullanarak bu amaçlar doğrultusunda bu tür teknik tedbirleri gerektiği şekilde kullanacağınızı onaylar ve kabul edersiniz.

5. DEMO ERİŞİMİ

Gaijin zaman zaman Gaijin'in belirli Kullanıcılarına belirli bir Oyuna veya yalnızca Oyunu başlatmak ve oynamak için tasarlanmış bir Gaijin Hesabına Gaijin tarafından belirtilen kısa bir süre için ve genellikle bu erişim için herhangi bir ücret talep etmeden erişim sağlayabilir ("Demo Erişimi"). Ancak Gaijin, Demo Erişimi sahiplerine oyun ilerlemelerinin güvenliğini, Oyun İçi Öğelerini veya Demo Hesabı verilerini kişisel Gaijin Hesabına aktarma imkânını garanti etmez.

6. OYUN İÇİ ÖĞELERİ VE UYGULANAN ÜCRETLER

6.1. Gaijin'in Oyunları genellikle ücretsiz olarak dağıtılır (Gaijin veya dağıtım ortakları tarafından aksi açıkça belirtilmedikçe). Gaijin, dağıtım esasından bağımsız olarak (ücretli, ücretsiz veya başka türlü) genellikle "gerçek dünya" parası karşılığında oynayışınızı ve oyun içi deneyiminizi genişletmek veya geliştirmek için (diğer Oyun İçi Öğeleri satın alabileceğiniz) oyun içi sanal para, DLC'ler, karakterler ve sanal nesneler (araçlar, silahlar, binekler, askeri teçhizat vb.), ayrıca bunlar için görünümler, her türlü sarf malzemesi ve oynayışınızı değiştirmeye ve oyun içi deneyiminizi geliştirmeye yarayan diğer öğeler/özellikler gibi isteğe bağlı oyun içi verileri (topluca "Oyun İçi Öğeleri") kullanma hakkı sunar. Bu tür Oyun İçi Öğeleri, ilgili Oyunun ayrılmaz bir parçasını oluşturur ve Lisans, tüm geçerli sınırlamalar da dâhil olmak üzere Oyun İçi Öğelerinin Oyun ile aynı ölçüde kullanımlarını kapsar. Bir Gaijin Oyunu için sunulan veya satılan Oyun İçi Öğeleri, Gaijin tarafından aksi açıkça belirtilmedikçe ve izin verilmedikçe başka hiçbir oyunla uyumlu değildir.

6.2. Gaijin hizmetleri ile kullanıma sunulan Oyun İçi Öğeleri lisanslıdır, satılamaz. Belirli Oyun İçi Öğelerinin yöntemi ve kullanımı, belirli oyun mekanikleri ve/veya oynayış amaçlarına bağlıdır.

6.3. Herhangi bir Oyun İçi Öğe karşılığında ödediğiniz herhangi bir ücret (ister Oyun içi para ister "gerçek dünya" parası biçiminde olsun) aşağıdaki durumlar dışında iade edilemez ve başka bir Oyun İçi Öğesi ile değiştirilemez:

* bu tür bir geri ödeme veya takasın, Gaijin tarafından açık ve net bir şekilde onaylanmış olması (örneğin, başka bir Oyun İçi Öğesi için sanal paranın uygulanabilir Oyunda açıkça izin verildiği ölçünün kesinlikle dışına çıkmayarak takas edilmesi);

* Hizmet Koşullarında aksinin belirtilmiş olması;

* geçerli yasa tarafından zorunlu bir kural olarak aksinin belirtilmiş olması.

LÜTFEN GAIJIN'İN, GAIJIN HESABINIZIN SİLİNMESİ VEYA BAŞKA TÜRLÜ SONA ERMESİ VEYA LİSANSIN GERİ ALINMASIYLA SINIRLI OLMAMAK KAYDIYLA HERHANGİ BİR SEBEPLE GERÇEKLEŞEN DİĞER SKLA FESİHLERİ DURUMUNDA GERİ ÖDEME YAPMADIĞINI DİKKATE ALIN.

6.4. Oyunlarımız da dâhil olmak üzere Gaijin hizmetleri (Hüküm ve Koşulların bir parçası olan ek kuralları uygulayabileceğimiz mağaza ve pazar yeri dâhil) kapsamında uygulanan tüm geçerli ücretlerin tahsil edilmesi ve faturalandırılması hakkında daha fazla bilgi için lütfen Hizmet Koşullarımıza bakın. Lütfen oradaki 5. ve 6. Bölümlere özellikle dikkat edin.

7. YAŞ SINIRLAMALARI

7.1. Hüküm ve Koşulları (işbu SKLA dâhil) kabul etmek için gereken ve Hüküm ve Koşullarda belirtilen asgari yaş sınırının (18 yaşında veya bulunduğunuz yargı alanında reşit olma yaşına erişmiş olmak) yanı sıra her Oyunun kendi yaş sınırı veya sınırlaması (ör. bölgeye bağlı olarak PEGI, ESRB vb.) bulunduğunu lütfen unutmayın.

7.2. Yürürlükteki yasanıza bağlı olarak, siz (veya Oyunu oynamak isteyen çocuğunuz) gerekli asgari yaşın altındaysanız, aşağıdakileri yapmalısınız:

* Oyunlarımızı kullanmaktan kaçınmak;

* Oyunu oynayıp oynayamayacağınızı ebeveyninize veya yasal vasinize danışmak;

* Ülkenizin yasalarının gerektirdiği diğer eylemleri yapmak.

18 YAŞINDAN (VEYA BULUNDUĞUNUZ YARGI ALANINDA HUKUKİ OLARAK BAĞLAYICI NİTELİKTEKİ BELGELERİ TAMAMEN KABUL ETMEK İÇİN GEREKEN YAŞTAN) KÜÇÜKSENİZ EBEVEYNİNİZDEN VEYA VASİNİZDEN BU BELGEYİ İNCELEYİP OYNAMANIZA İZİN VERMESİNİ İSTEYİN. OYUNLARIMIZI BU İZNİ ALMADAN OYNAYAMAZSINIZ.

8. SAĞLIK ÖNLEMLERİ

8.1. Oyun görsel işitsel içeriğinin epileptik ve diğer nörolojik bozuklukları ağırlaştırabileceğini anlamış ve kabul etmiş bulunursunuz. Bu tür hastalıklara yatkınsanız, Oyunlarımızı oynamadan veya oynamayı reddetmeden önce doktorunuza danışmanızı şiddetle tavsiye ederiz; Gaijin, böyle bir durumda bir Oyun oynamanın doğrudan veya dolaylı sonuçlarından sorumlu değildir.

8.2. Ayrıca, sürekli oynamanın, görme bozukluğu, çeşitli omurga deformasyonları, nevrozlar ve diğer sağlık bozuklukları dâhil olmak üzere belirli hastalıkları tetikleyebilecek aşırı yorgunluğa yol açabileceğini de kabul edersiniz. Oyunlarımızı oynarken harcanan süreyi takip etmekten, molalar/dinlenmeler ayarlamaktan, oynarken uygun pozisyonda olmaktan ve sağlığınızı güvende tutmak için diğer önlemleri almaktan bağımsız olarak sorumlusunuz.

8.3. Oyunlarımızdan bazılarında Sanal Gerçeklik ("VR") özellikleri bulunmakta olup bunlar başka özel sağlık ve güvenlik önlemleri gerektirir. Emniyetiniz ve sağlığınız için, Oyunlarımızı oynadığınız sırada VR başlığı veya bununla ilişkili herhangi bir ekipman veya aksesuar ("VR Ekipmanı") kullanırken daima gerekli özeni göstermeniz şarttır.

OYUN OYNADIĞINIZ SIRADA VR İLE ETKİLEŞİM KURMADAN VE/VEYA VR EKİPMANI KULLANMADAN ÖNCE VR EKİPMANINIZIN ÜRETİCİSİ TARAFINDAN SAĞLANANLARIN YANI SIRA GAIJIN'İN AŞAĞIDA PAYLAŞTIĞI TÜM GÜVENLİK VE SAĞLIK TEDBİRLERİNİ DİKKATLİCE OKUYUP UYGULAMANIZ GEREKMEKTEDİR. BUNLARA KULLANICI KILAVUZUNDA, AMBALAJDA, WEB SİTESİNDE YA DA BAŞKA RESMÎ KAYNAKLARDAN ULAŞABİLİRSİNİZ.

8.3.1. Oyunlarımızı oynarken VR ile etkileşim kurmanın ve/veya VR Ekipmanı kullanmanın ciddi riskleri beraberinde getirdiğini lütfen unutmayın. Gerek VR Ekipmanınızın üreticisi gerek aşağıda belirtilenler olsun gerekli tedbirlerin alınmaması maddi hasara, sizin veya başkalarının yaralanmasına ve çok nadir durumlarda ölüme yol açabilir.

8.3.2. VR'ın uzun süre kullanımının aşağıdakiler dâhil ancak bunlarla sınırlı olmamak kaydıyla çeşitli olumsuz etkilere yol açabileceğini kabul edersiniz:

- Harekete bağlı tutma (ör. baş dönmesi, mide bulantısı, yorgunluk, gözde rahatsızlık, aşırı terleme);

- Görmeyle ilgili sorunlar (ör. göz yorgunluğu, bulanık görme, gözde kuruluk, yeniden odaklanma güçlüğü);

- Nörolojik belirtiler (ör. baş ağrısı, denge bozukluğu, koordinasyon kaybı);

- Kas zorlanması (ör. boyun gerilmesi, aşırı gerilme kaynaklı incinme, sırt ağrısı);

- Epilepsi nöbeti;

- Uyku bozukluğu;

- İlgili başka belirtiler.

Yukarıda yer alan belirtilerle karşılaşmanız ya da VR ile etkileşim kurarken ve/veya VR Ekipmanı kullanırken kendinizi iyi hissetmemeniz durumunda oyun oynamayı derhal bırakmanız önemle tavsiye olunur.

8.3.3. Alkol, uyuşturucu veya başka tıbbi bir madde etkisi altındayken VR ile etkileşim kurmamanızı önemle tavsiye ederiz. VR kullanımından etkilenebilecek mevcut bir tıbbi sorununuz varsa VR ekipmanı kullanmadan önce yetkin bir sağlık uzmanına (ör. doktorunuz) görünmeniz önerilir.

8.3.4. VR ile etkileşime geçmenin ve/veya VR Ekipmanı kullanmanın içinde bulunduğunuz fiziksel ortama dair farkındalığınızı ciddi oranda azalttığını, etrafınızda olup biteni işitme veya görme konusunda güçlük yaşamanıza neden olabileceğini kabul edersiniz. Yaralanma veya maddi zarar riskini en aza indirmek amacıyla oyun alanınızı önceden hazırlamanızı, bu süreçte kablo veya oyuncak gibi takılıp düşmeye neden olabilecek tehlikeleri uzaklaştırmanızı ve ayrıca balkon, pencere, merdiven, mobilya ya da oyun sırasında zarar verebilecek veya hasar görebilecek tüm eşyaların yakınında kullanmaktan kaçınmanızı önemle tavsiye ederiz. Ses ayarlarınızı da gerçek dünyadaki ortamın farkında olmanızı sağlayacak bir düzeye ayarlayın.

8.3.5. Oyun oynamak amacıyla VR ile etkileşim kurarken ve/veya VR ekipmanı kullanırken oyun alanınızdaki diğer kişiler, nesneler veya çevrenizle etkileşiminizden veya bununla ilişkili olarak doğan herhangi bir doğrudan, dolaylı, sonuç olarak ortaya çıkan, cezai, özel veya arızi hasarlardan (iş, sözleşme, gelir, veri, bilgi kaybı veya iş kesintisi dâhil ancak bunlarla sınırlı olmamak kaydıyla) Gaijin veya bağlı kuruluşlarından herhangi biri herhangi bir sorumluluk teorisi kapsamında ve hiçbir koşul altında sorumlu tutulamaz. Oyun oynarken VR ve VR Ekipmanı kullanımının beraberinde getirdiği veya bunlarla ilişkili her türlü riski açıkça tanır, onaylar ve kabul edersiniz. Her ne kadar belirli riskler ve bunları azaltmaya yönelik önlemler yukarıda verilmiş olsa da bu liste kapsamlı bir liste değildir. VR ile etkileşim kurarken ve/veya VR Ekipmanı kullanırken makul düzeyde özen göstermemeniz sebebiyle karşılaşabileceğiniz tüm zarar ve hasarlardan ötürü Gaijin'e karşı herhangi bir talepte bulunma veya dava açma hakkınızdan da açıkça feragat edersiniz.

İŞBU BELGE İLE GAIJIN VE BAĞLI KURULUŞLARINI VR VE/VEYA VR EKİPMANI KULLANIMINIZDAN DOĞAN VEYA BUNUNLA İLİŞKİLİ OLARAK ORTAYA ÇIKAN HER TÜRLÜ SORUMLULUKTAN MUAF TUTACAĞINIZI KABUL EDERSİNİZ.

9. SİSTEM VE TEKNİK GEREKSİNİMLER

9.1. Lütfen aşağıda belirtilen gereksinimlerin aynı Oyunla ilgili olanlar da dâhil olmak üzere periyodik olarak değişebileceğini unutmayın. Bu durum çoğunlukla, bu SKLA'nın 10. Bölümüne göre Gaijin tarafından zaman zaman Oyunda yapılan değişikliklerle bağlantılıdır. Bununla birlikte, Gaijin, kendi takdirine bağlı olarak herhangi bir Oyunla ilgili bu tür gereksinimleri değiştirme hakkını da saklı tutar.

9.1.1. Minimum gereksinimler. Her Oyun, bir veya birkaç belirli platformda (işletim sistemleri veya cihazlar) çalıştırılmak üzere tasarlanmıştır. Bazı durumlarda bir Oyun, cihazınız için Gaijin tarafından Oyunun resmî web sitesinde, Oyunun bir üçüncü taraf oyun platformundaki resmî web sitesinde veya Gaijin'in takdirine bağlı olarak başka yollarla belirtilen minimum teknik gereksinimlere (örneğin, CPU, GPU, RAM, boş depolama alanı, vb.) sahip olabilir. Lütfen platformunuzun bu minimum gereksinimleri karşıladığından emin olun. Aksi halde, Gaijin, Oyunun başlatılmasını veya çalışmasını garanti etmez ve Oyunun çalışmasındaki diğer kusurlardan sorumlu değildir. Boş RAM, depolama alanı, CPU ve GPU yükü vb. dâhil olmak üzere Oyunu depolamak ve başlatmak için yeterli cihaz kaynağına sahip olmaktan yalnızca siz sorumlusunuz.

9.1.2. Önerilen gereksinimler. Bilgilendirilmeniz ve size kolaylık sağlaması için genellikle Oyunlarımızın cihazınızın teknik parametreleriyle ilgili önerilen gereksinimlerini yayınlarız. Lütfen bu tür önerilen gereksinimlerin yalnızca bilgi amaçlı tasarlandığına ve Oyunun kusursuz çalışmasını garanti etmediğine veya başka herhangi bir garanti veya teminatı ima etmediğine dikkat edin. Şüpheye mahal vermemek adına, bir Platform (ister cihaz ister işletim sistemi olsun) bir Oyun için "önerilen gereksinim" olarak belirtilmişse, bu, Oyunun yalnızca bu platformda çalışmak üzere tasarlandığı anlamına gelir. Bu durum, bağlamdan gerekli olduğu açıkça anlaşılan diğer "önerilen gereksinimler" için de geçerlidir.

9.1.3. İnternet bağlantısı gereksinimi. Genellikle, Gaijin'in Oyunları, düzgün çalışması ve iyi bir oyun deneyimi sağlaması için istikrarlı ve yüksek hızlı bir İnternet bağlantısı gerektirir. Lütfen Gaijin'in İnternet bağlantınızın kalitesinden (hız, Gaijin sunucularının erişilebilirliği ve "ping" olarak da adlandırılan yanıt süresi dâhil) kaynaklanan Oyun çalışmasındaki herhangi bir kusurdan sorumlu olmadığını göz önünde bulundurun.

10. YAMALAR, GÜNCELLEMELER VE DEĞİŞİKLİKLER

10.1. Oyunlar içinde en iyi hizmet, kullanıcı deneyimi ve Gaijin hizmetleri verimliliğini sağlamak için, zaman zaman Oyunlarımızı yamalamamız, güncellememiz ve değiştirmemiz gerekir. Bu genellikle Oyunlarımızın zorunlu ve/veya otomatik olarak güncellenmesiyle sonuçlanır ve eski sürümler siz onları güncelleyene dek başlamayabilir veya çalışmayabilir.

10.2. Gaijin, tamamen kendi takdirine bağlı olarak herhangi bir zamanda Oyunun yazılım kodunu değiştirme hakkına sahiptir. Bu tür değişiklikler, diğerlerinin yanı sıra, Oyunun işlevselliğini ve diğer içeriğini etkileyebilir. Örneğin, Oyun içeriği veya özellikleri ekleyebilir veya kaldırabilir, hataları düzeltebilir, denge değişiklikleri vb. uygulayabiliriz.

10.3. Lütfen bazı yamaların, güncellemelerin ve değişikliklerin cihazınız için daha yüksek teknik gereksinimler gerektirebileceğine (ve zaman içinde gerektireceğine) veya Oyun tarafından cihaz kaynaklarının tüketimini artırabileceğine özellikle dikkat edin, aksi takdirde bunlar Oyunun performans düşüşüne ve/veya daha düşük grafiklere veya diğer ayarlara yol açabilir (ve zamanla yol açacaktır).

10.4. Bu SKLA'yı kabul ederek, Oyunu güncellemeyi reddetmenizin, Oyunu daha fazla kullanmanızı imkansız hale getirebileceğini ve bu SKLA'nın siz Oyunu güncelleyene kadar askıya alınmış sayılacağını onaylar ve kabul edersiniz.

11. LİSANSIN FESHİ

11.1. Kullanıcı tarafından Fesih. Oyunları kullanmayı kalıcı olarak durdurarak ve onları cihazınızdan silerek bu SKLA'yı derhal feshedebilirsiniz.

11.2. Gaijin tarafından Fesih. Aşağıdaki durumlarda bu SKLA'yı hem askıya alma hem de kalıcı olarak feshetme (Oyunlarımızdan herhangi birine erişiminizi kısıtlamak anlamına gelir) hakkına sahibiz:

* bu SKLA'yı veya Hüküm ve Koşulları esaslı olarak ihlal ederseniz;

* Oyun Kurallarını, söz konusu Oyun Kuralları tarafından sağlanan şekilde ve ölçüde ihlal ederseniz;

* Hizmet Koşullarımızda belirtilen gerekçelerle Gaijin hesabınızı askıya aldığımızda veya sildiğimizde;

* Oyunu çalıştırmayı ve dağıtmayı durdurduğumuzda veya makul bir ön bildirime tabi olarak Oyuna erişim vermeyi başka bir şekilde bıraktığımızda;

* Hüküm ve Koşullar tarafından sağlanan diğer gerekçelerle.

11.3. SKLA'nın bu Bölümünde belirtildiği gibi veya Hüküm ve Koşullar tarafından sağlanan diğer gerekçelerle Lisansın feshedilmesi halinde, size karşı gelecekte herhangi bir zorunluluk veya yükümlülüğümüz olmayacaktır.

11.4. Gaijin tarafından yapıldığında, Lisansın feshi, Gaijin tarafından aksi açıkça belirtilmedikçe veya yürürlükteki yasa tarafından zorunlu bir kural olarak istenmedikçe derhal yürürlüğe girecektir.

11.5. Lisansın feshi, sizi ve Gaijin'i fesihten önce ortaya çıkan ve mevcut olan tüm zorunluluk ve yükümlülüklere karşı korur.

HÜKÜM VE KOŞULLARIN YA DA HİZMET KOŞULLARININ FESHİ VEYA BU SKLA'NIN ASKIYA ALINMASININ, LİSANSIN FESHİ/ASKIYA ALINMASI İSE SONUÇLANACAĞINI LÜTFEN DİKKATE ALIN.

12. EK PLATFORM KOŞULLARI

Oyuna üçüncü taraf platformlar aracılığıyla erişim sağlarsanız, bu tür platformları ve bu platformlardaki hesapları (Apple App Store, PlayStation veya Xbox hesabı gibi) söz konusu platformlar ve hesaplar için geçerli olan politikalara uygun olarak kullanmanızı sağlamaktan yalnızca siz sorumlu olacaksınız. Lütfen aşağıdaki belirli platformların koşullarına bakın.

Bu üçüncü taraf platformları, hiçbir durumda bu SKLA'nın ihlali veya herhangi bir Gaijin ihmalinden sorumlu olmayacaktır. Bu SKLA, hiçbir şekilde üçüncü taraf platformları ile sizin aranızdaki sözleşmelerden herhangi birini değiştirmeyi amaçlamaz; bu tür platformların kullanımı ve fikri mülkiyetlerinin kullanımı ile ilgili her konuda bu tür anlaşmaların koşulları her zaman bu SKLA'nın üzerinde olacaktır.

Gaijin'in, size bu platformlar aracılığıyla Oyunlara erişme fırsatı sağlamak için üçüncü taraf platformlarının tüm gereksinimlerine uyacağını lütfen unutmayın. Bu nedenle, Gaijin'in bu SKLA'yı üçüncü taraf platform gereksinimlerine uyacak şekilde değiştirmesi gerekebilir.

12.1. Apple App Store Ek Koşulları

Herhangi bir Apple, Inc. iPhone veya iPad kişisel cihazında ("Apple") bulunan Oyunlar için aşağıdaki ek hüküm ve koşullar geçerlidir:

* Bu SKLA, bu SKLA kapsamında herhangi bir yükümlülük taşımayan ve herhangi bir Oyunun eksiklikleri ve arızası da dâhil olmak üzere bu SKLA'nın herhangi bir ihlalinden sorumlu olmayan Apple ile değil, daha önce Gaijin ve sizin aranızda belirtildiği gibi uygulanır. Apple aracılığıyla sağlanan Oyunların kullanımı, Apple Medya Hizmetleri Hüküm ve Koşullarında veya Toplu İçerik Hükümlerinde belirtilen kullanım kurallarına göre olacaktır ve bu tür kullanım kuralları bu SKLA hükümlerine göre öncelikli olacaktır. 

* Bu SKLA'nın 1.3 sayılı paragrafında belirtildiği gibi, size verilen Lisans devredilemez ve bu nedenle Oyunu sahip olduğunuz veya kontrol ettiğiniz Apple ürünlerinin belleğinde saklama ve sahip olmadığınız ve kontrol etmediğiniz ancak Aile Paylaşımı, toplu satın alma veya hukuksal olarak geçerli sözleşmeler ile sizinle ilişkilendirilen Apple ürünleri hariç olmak üzere, yalnızca Apple Medya Hizmetleri Hüküm ve Koşullarında belirtilen Kullanım Kurallarına göre sahip olduğunuz veya kontrol ettiğiniz Apple ürünlerini çalıştırma ve gösterme hakkı ile sınırlıdır.

* Apple, Oyunlara herhangi bir bakım ve destek sağlama sorumluluğuna sahip değildir.

* Gaijin, yasalarca açık veya zımni herhangi bir Oyun garantisinden tek başına sorumludur. Apple'ın Oyun ile ilgili herhangi bir garanti yükümlülüğü bulunmaz. Herhangi bir garantiye uyulmamasıyla ilgili ortaya çıkan herhangi bir iddia, kayıp, yükümlülük, hasar, maliyet veya harcamadan Gaijin sorumludur. Bu durumun tek istisnası, Oyunun herhangi bir geçerli garantiye (açık veya zımni) uymaması durumunda, Apple'ı bilgilendirebilmeniz ve Apple'ın Oyunun satın alma fiyatını iade etmesidir.

* Apple, aşağıdakiler dâhil ancak bunlarla sınırlı olmamak üzere, Oyunla ilgili herhangi bir iddianızın veya herhangi bir üçüncü şahıs iddiasının ele alınmasından sorumlu değildir: (i) ürün sorumluluğu iddiaları; (ii) Oyunun herhangi bir geçerli yasal veya düzenleyici gerekliliğe uymadığına dair herhangi bir iddia; ve (iii) Oyunun HealthKit ve HomeKit çerçevelerini kullanımıyla bağlantılı olanlar da dâhil olmak üzere, tüketicinin korunması veya benzer mevzuatlar kapsamında ortaya çıkan iddialar.

* Herhangi bir üçüncü tarafın üçüncü tarafa ait fikri mülkiyet haklarının Oyunlarca ihlal edildiğine ilişkin iddiada bulunması halinde fikri mülkiyet ihlaline dair bu iddiaları araştırma, savunma ve ibra etmeye ilişkin yegâne sorumluluk Gaijin'e aittir (işbu SKLA uyarınca zorunlu olması kaydıyla ve zorunlu olduğu ölçüde).

* ABD'nin ambargo uyguladığı herhangi bir ülkede veya ABD Hazine Bakanlığı'nın Özel Olarak Belirlenmiş Vatandaşlar listesinde veya ABD Ticaret Bakanlığı'nın Reddedilen Kişiler listesinde veya Kurum Listesinde bulunmadığınızı beyan edersiniz.

* Bu SKLA'nın, bu SKLA'nın tarafları dışında herhangi bir kişiye herhangi bir hak veya çözüm yolu sağlamadığını kabul edersiniz. Yukarıda belirtilenlere bakılmaksızın, Apple veya yan kuruluşu bu SKLA'nın üçüncü şahıs lehtarıdır ve bu SKLA'yı kabul etmeniz üzerine, Apple veya yan kuruluşu üçüncü şahıs lehtar olarak bu Sözleşmeyi size karşı uygulama hakkına sahip olacaktır (ve bu hakkı kabul etmiş sayılacaktır).

12.2. Sony Ek Lisans Koşulları

Oyunu PlayStation cihazlarınızda kullanıma sunulan PlayStation bilgisayar eğlence sisteminde oynadığınız takdirde, Oyunu PlayStation'da oynamaya ilişkin aşağıdaki ek hüküm ve koşullar geçerlidir:

a) SIEA için:

Ürünlerin satın alınması ve kullanımı, Network Hizmet Koşullarına ve Kullanıcı Sözleşmesine tabidir. Çevrimiçi hizmeti, size Sony Interactive Entertainment America tarafından alt lisanslanmıştır.

b) SIEE için:

Bir oyun içi mağazadan satın alınan tüm içerikler, Sony Interactive Entertainment Network Europe Limited şirketinden ("SIENE") satın alınacak ve PlayStation™Store'da bulunan PlayStation™Network Hizmet Koşulları ve Kullanıcı Sözleşmesine tabi olacaktır. Bunlar üründen ürüne farklılık gösterebileceği için, lütfen her satın alma işlemi için kullanım haklarını kontrol edin. Aksi gösterilmedikçe, herhangi bir oyun içi mağazada bulunan içerik, oyunla aynı yaş derecelendirmesine sahiptir.

12.3. Microsoft Ek Lisans Koşulları

Oyunu Xbox platformunda oynadığınız takdirde, Xbox'ta Oyun oynamaya ilişkin olarak aşağıdaki ek hüküm ve koşullar geçerlidir:

* microsoft.com/en/servicesagreement adresinde bulunan Microsoft Hizmet Sözleşmesi de dâhil olmak üzere Xbox kullanımı için geçerli olan tüm ilkelere tabi olacaksınız.

* Gaijin, bu SKLA kapsamında münhasıran sorumlu olacaktır; Microsoft veya bağlı kuruluşları bu SKLA kapsamında lisans veren değildir; Microsoft veya bağlı kuruluşları, Oyunun düzgün işleyişinden ve herhangi bir garanti uyumluluğundan sorumlu değildir ve bu nedenle Microsoft veya bağlı kuruluşlarına Oyunla ilgili herhangi bir tazminat talebinde bulunulamaz. 

* Microsoft veya bağlı kuruluşları, Oyunlar için herhangi bir bakım ve destek sağlamayacaktır, bu tür bakım ve destekler tamamen Gaijin'in sorumluluğundadır.

Microsoft'un Xbox Live koşulları da dâhil olmak üzere geçerli sözleşmeleri, her halükarda sizinle Microsoft veya bağlı kuruluşları arasındaki ilişkiler için geçerli olmayan bu SKLA'nın üzerinde olacaktır.


Son güncelleme: 2 Haziran 2025