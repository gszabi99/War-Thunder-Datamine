---------------------------------------------------------------------------------------------------------------------------------------------------------

AVVISO IMPORTANTE

---------------------------------------------------------------------------------------------------------------------------------------------------------

Prima di poter accedere e giocare al nostro gioco, l'Utente deve accettare i seguenti documenti legali (i testi completi sono disponibili dopo questo avviso):

* Informativa sulla privacy: spiega come gestiamo e proteggiamo i dati personali dell'Utente quando questo interagisce con i nostri videogiochi e servizi.

* Termini di servizio: regolano l'utilizzo dei servizi offerti da Gaijin all'interno del videogioco e comprendono i seguenti documenti:

- Regole di gioco: stabiliscono le regole e le restrizioni relative al comportamento nel gioco;

- Contratto di licenza con l'utente finale: delinea i termini di licenza, le limitazioni, le restrizioni e le condizioni di risoluzione relative al nostro videogioco.

Si prega di leggere attentamente questi documenti prima di accettarli. Se l'Utente non è d'accordo con uno qualsiasi di essi, non potrà utilizzare il nostro videogioco o qualsiasi altro servizio correlato.

---------------------------------------------------------------------------------------------------------------------------------------------------------

INFORMATIVA SULLA PRIVACY DI GAIJIN

---------------------------------------------------------------------------------------------------------------------------------------------------------

Questa Informativa sulla privacy illustra come Gaijin Entertainment (“Gaijin”, “noi”, “nostro/i/e/a”, “ci”) tratta i dati personali dell’Utente nonché i diritti di quest’ultimo in merito al trattamento di tali dati personali. L’Informativa sulla privacy riguarda il trattamento dei dati quando l’Utente installa e gioca a videogiochi di proprietà e distribuiti da Gaijin (“Giochi”), utilizza altre applicazioni di Gaijin, naviga sui nostri siti web, registra e utilizza un Account Gaijin, oppure interagisce in altro modo con i nostri prodotti e servizi, nonché quando partecipa agli eventi che organizziamo (“Servizi”) oppure comunica con noi in altri modi.

La presente Informativa sulla privacy è parte dei Termini e Condizioni, che includono i documenti che regolano la fornitura dei Servizi da parte di Gaijin, tra cui i Termini di servizio.

1. CHI SIAMO

I dati dell’Utente vengono trattati da Gaijin, ovvero dalle seguenti persone giuridiche (a seconda dei Servizi che l’Utente utilizza o come altrimenti interagisce con Gaijin secondo i nostri Termini di servizio):

Gaijin Network Ltd, una società cipriota con numero di registrazione HE 312702 e sede legale presso 63 Ifigeneias Street, Office 302, Strovolos 2003, Nicosia, Cipro; 

Gaijin Distribution Kft., una società ungherese con numero di registrazione 01-09-182370 e sede legale presso Hungária körút 162-166, Budapest, 1146, Ungheria.

Anche i nostri partner sono considerati titolari del trattamento dei dati per quanto riguarda determinati dati personali. Ad esempio, quando l’Utente accede ai nostri Servizi tramite console o piattaforme di gioco, le sue interazioni con tali console e piattaforme sono controllate dai rispettivi fornitori. L’Utente può ottenere maggiori informazioni su come essi trattano i dati personali presso i rispettivi servizi.

Il modo principale per contattarci è il Portale del Servizio di assistenza di Gaijin. L’Utente può anche contattarci all’indirizzo e-mail privacy@gaijin.net o al seguente indirizzo: 63 Ifigeneias street, Office 302, 2003 Strovolos, Nicosia, Cipro (Gaijin Network Ltd). Si prega di consultare anche la Sezione 12 della presente Informativa sulla privacy per ulteriori informazioni di contatto.

2. QUALI DATI TRATTIAMO

Gaijin tratta dati personali raccolti da varie fonti: 

• i dati forniti dall’Utente;

• i dati raccolti automaticamente al momento dell’utilizzo dei nostri Servizi;

• i dati ricevuti da terze parti.

2.1. Dati forniti dall’Utente

Durante l’utilizzo dei nostri Servizi, l’Utente ci fornisce le sue informazioni personali, di solito quando si registra e gestisce il suo Account Gaijin, utilizza i siti web di Gaijin, gioca ai Giochi di Gaijin o utilizza altri Servizi, acquista beni e servizi forniti da Gaijin, partecipa alle discussioni nei forum e sui social media di Gaijin, partecipa ai nostri sondaggi e ad altre interazioni con gli utenti, richiede e riceve supporto dall’assistenza tecnica, segnala problemi tecnici relativi ai Servizi, oppure comunica con noi in merito a un reclamo o una richiesta, ecc. 

Tali dati possono comprendere le seguenti categorie:

Informazioni di contatto e identificazione. È possibile usufruire della maggior parte dei nostri Servizi, come Giochi ed eventi correlati, solo tramite un account registrato (Account Gaijin o account di piattaforme di terze parti, come Google, PlayStation, Steam, ecc.). I dati di registrazione includono principalmente l’indirizzo e-mail, la password e il nickname dell’Utente. L’Utente può anche aggiungere il suo numero di telefono e un secondo indirizzo e-mail per consentire una maggiore sicurezza e la possibilità di ripristinare il suo account nel caso in cui perdesse l’accesso alla sua e-mail principale registrata. Se l’Utente accede ai Servizi con l’account di una piattaforma di terze parti, trattiamo i dati di identificazione dell’account. Se l’Utente è un minore o per altri motivi ha una capacità giuridica limitata, potremmo chiedere di fornire in aggiunta i dettagli di contatto del suo genitore, tutore o altro rappresentante legale. In casi limitati, quando l’Utente collabora con Gaijin, trattiamo i suoi dati di identificazione personali quali nome completo, documento di identità, indirizzo e dettagli di pagamento.

Dati forniti al Servizio di assistenza di Gaijin. Raccogliamo le informazioni inviate dall’Utente a Gaijin insieme alle sue richieste quando comunica con noi per richiedere assistenza tecnica. Ogni volta che l’Utente invia una richiesta al Servizio di assistenza di Gaijin usando il portale del Servizio di assistenza di Gaijin tramite il suo Account Gaijin oppure un indirizzo e-mail senza effettuare l’accesso all’Account Gaijin, raccogliamo i dati forniti insieme alla richiesta, come indirizzo e-mail, nome, nickname, ID utente, e il messaggio, che potrebbe contenere i dati di gioco dell’Utente, informazioni di pagamento e relative agli acquisti, altre informazioni inviate con la richiesta oppure nel corso di ulteriori comunicazioni con il Servizio di assistenza di Gaijin.

Dati di sicurezza. Qualora si verificassero problemi di sicurezza, potremmo chiedere all’Utente di rispondere a delle domande di sicurezza per verificarne l’identità. In risposta, potremmo aspettarci informazioni contenenti i suoi dati utente univoci, che dovrebbero essere ragionevolmente noti solo al proprietario di un Account Gaijin, come indirizzo e-mail, nickname, data di registrazione dell’Account Gaijin, dati di accesso, dati sulla posizione, acquisti e dati di gioco. 

Altri dati forniti volontariamente dall’Utente. Talvolta gli utenti e altre persone ci contattano con le loro richieste, domande o suggerimenti, fornendoci al contempo dei dati personali. Ad esempio, quando l’Utente ci contatta via e-mail su un argomento non direttamente correlato ai nostri Servizi, risponde a dei sondaggi, comunica con noi sui nostri siti web o interagisce con noi in altro modo. Trattiamo i dati che ci vengono forniti in tali casi.

2.2. Dati raccolti automaticamente

Mentre l’Utente gioca ai nostri Giochi o utilizza in altro modo i nostri Servizi, possiamo raccogliere i dati generati nel processo e quelli associati al profilo dell’Utente, inclusi i seguenti.

Dati di gioco. Raccogliamo dati sulle azioni di gioco e le partite dell’Utente, sulle sue interazioni all’interno del gioco con altri giocatori, l’occorrenza e la durata delle sessioni di gioco, i loro risultati e dati sulle scelte fatte durante il gioco. Inoltre, possiamo raccogliere registrazioni del gameplay, ma le conserveremo per un tempo molto limitato, trascorso il quale verranno cancellate.

Comunicazioni nel Gioco. Le funzionalità dei Giochi permettono all’Utente di rendere pubblici i suoi messaggi di testo e audio ad altri utenti nel corso di una sessione di gioco. Non conserviamo tali dati oltre la durata della sessione, a meno che non vengano esaminati in seguito a una segnalazione di violazioni dei Termini e Condizioni o delle leggi vigenti.

Informazioni di identificazione. Potremmo raccogliere dati sull’utilizzo dei nostri Servizi da parte dell’Utente per fornire Servizi, garantire la sicurezza degli utenti, migliorare l’esperienza degli utenti con i nostri Servizi, sviluppare nuovi Servizi e migliorare quelli già esistenti. Ad esempio, i dati di identificazione possono includere (1) l’ID utente e l’ID dispositivo, (2) i dati approssimativi sulla posizione (indirizzo IP e informazioni correlate, come paese e città), (3) le preferenze di lingua, (4) i metodi per la sicurezza dell’autentificazione e altri. 

Dati del dispositivo. Per adattare i nostri Servizi al dispositivo e ad altre circostanze di utilizzo, raccogliamo informazioni sul dispositivo per garantire la compatibilità, la funzionalità e la sicurezza dei nostri Servizi, insieme all’adeguamento alla posizione dell’Utente. Queste informazioni possono includere: ID dispositivo, indirizzo MAC, posizione approssimativa, impostazioni della lingua, fuso orario e impostazioni di localizzazione, informazioni sul dispositivo, sistema operativo, applicazioni installate, operatore di rete telefonica, tipo di rete e connessione, velocità di connessione a Internet, risoluzione e orientamento dello schermo, caratteristiche hardware del dispositivo (dimensioni CPU, GPU, RAM e ROM, batteria, ecc.) e altre informazioni sul software e sull’hardware del dispositivo. 

Dati di acquisto. Raccogliamo informazioni sugli acquisti effettuati con i nostri Servizi per abilitare gli oggetti di gioco acquistati dall’Utente nel suo Account Gaijin. Raccogliamo anche il tipo (e la quantità, ove applicabile) di ogni oggetto di gioco acquistato dall’Utente e collegato ai suoi dati di identificazione, nonché il relativo costo, per riflettere tali acquisti nell’Account Gaijin. A causa delle normative fiscali, raccogliamo anche informazioni sull’ordinante. Pertanto, trattiamo solo limitati dati obbligatori relativi agli acquisti degli utenti, che includono il nome e l’indirizzo dell’acquirente, l’importo del pagamento e altre informazioni fiscali. 

Informazioni sulle prestazioni dei Giochi. Possiamo raccogliere dati sulle prestazioni del dispositivo utilizzato dall’Utente per accedere ai nostri Servizi, come rapporti sui crash, errori tecnici durante l’uso dei nostri Giochi e informazioni sulla perdita della connessione a Internet.

Dati relativi a programmi di coinvolgimento degli utenti ed eventi. Nel caso in cui l’Utente partecipi a programmi di coinvolgimento degli utenti o eventi relativi ai nostri Giochi, organizzati da Gaijin oppure dai nostri partner, raccogliamo informazioni sulle prestazioni dell’Utente in tali eventi nonché i dati messi a disposizione dall’Utente nel corso di tali eventi.

Comunicazioni su forum e social network. Mentre l’Utente utilizza i nostri Servizi di interazione con la community (forum) o comunica con Gaijin o con altri utenti tramite i nostri account ufficiali sui social network, condivide tutte le informazioni pubblicate con Gaijin. Potremmo trattare tali dati per comunicare con l’Utente e migliorare sia l’esperienza degli utenti con i nostri Servizi sia le interazioni con la community.

Contenuti generati dagli utenti (CGU). L’Utente può creare contenuti in qualsiasi formato relativi ai nostri Giochi e ad altri Servizi, e condividerli su diverse piattaforme di gioco, nonché sui nostri siti web (come i forum). Raccogliamo e conserviamo tali CGU, e potremmo esaminare questi contenuti per valutare la loro conformità con i nostri Termini e Condizioni e potenziali collaborazioni con l’Utente secondo l’Accordo di Contribuzione di Gaijin.

Dati dei social network. Se l’Utente collabora con noi in qualità di creatore o moderatore su social network e piattaforme legate ai giochi, oppure è interessato a tale collaborazione, potremmo esaminare i dati sui social network o sulle piattaforme pertinenti che condivide con noi, come le statistiche degli identificatori dell’account del suo canale su un social media o la sua attività sui forum. Potremmo rivolgerci ai rispettivi social media per confermare l’accuratezza dei dati forniti e la loro pertinenza ai fini della collaborazione. Se l’Utente pubblica messaggi e commenti pubblici nelle nostre community sui social network, avremo accesso a tali dati e potremo utilizzarli per garantire che siano conformi ai nostri Termini e Condizioni e ai termini della nostra collaborazione con l’Utente. 

Dati pubblicitari. Analizziamo le interazioni dell’Utente con le attività pubblicitarie sui nostri Servizi o dei nostri partner pubblicitari, al fine di promuovere i nostri Servizi e analizzare e migliorare le nostre prestazioni pubblicitarie. Tali dati possono includere l’ID dispositivo o l’ID pubblicitario dell’Utente, la sua posizione e le impostazioni del dispositivo, le sue azioni relative agli annunci pubblicitari (ad esempio, clic, visite a siti web, registrazioni di account e richieste di bonus). 

Altri cookie e tecnologie simili. Possiamo utilizzare cookie e tecnologie di tracciamento simili per riconoscere l’Utente e/o il suo dispositivo per le finalità descritte nella presente Informativa sulla privacy. Per maggiori dettagli sul nostro utilizzo dei file cookie, consultare la nostra Politica sui cookie.

2.3. Dati ricevuti da terze parti

Possiamo ricevere determinati dati da partner, affiliati e fornitori che ci assistono nella fornitura dei Servizi ai nostri utenti. Questi dati includono:

Informazioni di accesso relative all’account di una piattaforma di terze parti. Puoi accedere ai nostri Servizi utilizzando credenziali di social network (come Facebook), console e piattaforme di gioco (come Steam), account di dispositivi (come l’ID Apple), o servizi e siti web simili. In tali casi, la società operativa potrebbe condividere con Gaijin informazioni specifiche in base alla sua informativa sulla privacy. Ciò può includere il nickname dell’account di terze parti dell’Utente, l’ID utente, indirizzi e-mail e identificatori del dispositivo, nonché la posizione.

Dati dalle piattaforme di gioco. Alcuni dei nostri Giochi compresi nei Servizi sono accessibili tramite piattaforme indipendenti, come PlayStation, Xbox, Nintendo Switch e piattaforme mobili. Per fornire i nostri Servizi tramite tali piattaforme e rispettare i progressi e le preferenze dell’Utente, raccogliamo informazioni come gli ID utente assegnati all’Utente dalla piattaforma, l’indirizzo e-mail, la posizione approssimativa, la lingua e altre informazioni identificative raccolte dalla piattaforma, le informazioni sugli acquisti dell’Utente nel negozio della piattaforma, le attività di gioco, la lista degli amici, le classifiche, gli obiettivi e le sue preferenze specifiche relative ai Servizi. Talvolta le piattaforme potrebbero consentire di personalizzare i dati che vengono condivisi.

Dati analitici e pubblicitari. Occasionalmente, ci avvaliamo dei nostri partner commerciali e fornitori per svolgere analisi pubblicitarie e di marketing. Tali terze parti ci forniscono dati ottimizzati ottenuti dall’analisi dei dati per migliorare i nostri Servizi e l’esperienza degli utenti nell’uso degli stessi; dati antifrode per monitorare le frodi nella pubblicità.

Dettagli di pagamento. I nostri fornitori di servizi di pagamento raccolgono i dettagli della carta di credito, del portafoglio elettronico o qualsiasi altro dettaglio di pagamento dell’Utente in relazione all’acquisto. Questi dettagli dipendono dal metodo di pagamento utilizzato per acquistare i nostri Servizi a pagamento. Raccogliamo solo i dati di verifica del pagamento e non abbiamo accesso ai dettagli di pagamento.

Dati dei social network. Non raccogliamo informazioni da fonti pubbliche come social media, registri pubblici, ecc., a meno che l’Utente non fornisca volontariamente i dati del suo social network (come YouTube o Twitch) per partecipare ai nostri Servizi, eventi e programmi, che richiedono la fornitura di tali dati (ad esempio, Programmi per i creatori di contenuti). In tali casi potrebbero condividere, tramite strumenti specializzati, nickname, ID utente e statistiche dell’account (ad esempio, numero di iscritti, orari di streaming) di cui potremmo aver bisogno per verificare l’idoneità dell’Utente al programma e la proprietà dell’account. Se l’Utente pubblica messaggi e commenti pubblici nelle nostre community sui social network, avremo accesso a tali dati e potremo utilizzarli per garantire che siano conformi ai nostri Termini e Condizioni e ad altri termini della nostra collaborazione con l’Utente.

3. FINALITÀ PER CUI TRATTIAMO I DATI DELL’UTENTE

Raccogliamo e trattiamo i dati dell’Utente per le seguenti finalità.

Fornitura dei nostri Servizi all’Utente. Per utilizzare uno qualsiasi dei nostri Servizi, l’Utente accetta i nostri Termini e Condizioni contrattuali che comprendono una serie di documenti legali. L’esecuzione del presente contratto per fornire i Servizi ci richiede di trattare i dati personali dell’Utente per:

• registrare l’Account Gaijin dell’Utente, anche attraverso siti web e servizi di terze parti;

• fornire all’Utente l’accesso ai nostri Giochi e ad altri Servizi, incluse funzionalità sociali come chat di gioco, forum e piattaforme di social network per eventi, che consentono all’Utente di comunicare con altri giocatori;

• elaborare i pagamenti effettuati in relazione ai nostri Servizi;

• abilitare i Servizi a pagamento su richiesta dell’Utente;

• gestire i nostri Servizi;

• fornire all’Utente assistenza tecnica, informativa e amministrativa per un comodo utilizzo dei nostri Servizi.

A tal fine, i dati personali trattati possono includere tutte le categorie di dati che vengono forniti dall’Utente, che raccogliamo automaticamente o che riceviamo dai nostri partner.

Base giuridica per il trattamento dei dati: esecuzione del contratto (Termini e Condizioni) e, per alcuni dati, i nostri legittimi interessi (personalizzare i Servizi agli interessi e alle preferenze degli utenti, aggiornare i Servizi).

Sviluppo e miglioramento dei nostri Servizi e dell’esperienza utente. Per noi è fondamentale migliorare e aggiornare i nostri Servizi e migliorare l’esperienza di utilizzo dell’Utente, nonché progettarne di nuovi, allo scopo di:

• migliorare e sviluppare i Servizi;

• diagnosticare, correggere e prevenire guasti nei nostri Servizi;

• migliorare l’esperienza dell’Utente con i nostri Servizi;

• facilitare e migliorare la sicurezza dell’Account Gaijin dell’Utente e dei dati che trattiamo;

• interagire con l’Utente su forum e social media;

• informare l’Utente sugli aggiornamenti e sui miglioramenti apportati ai nostri Servizi, inviare all’Utente avvisi di sicurezza e notifiche tecniche importanti;

• consigliare l’Utente su eventi, concorsi e offerte speciali che forniamo per i nostri Servizi;

• rispondere ed elaborare reclami, lamentele e altre richieste degli utenti; 

• garantire che gli utenti rispettino i Termini e Condizioni;

• aumentare la partecipazione degli utenti a eventi e programmi di coinvolgimento degli utenti.

I dati personali oggetto di trattamento per queste finalità comprendono solitamente dati del dispositivo e delle prestazioni del dispositivo, dati di acquisto, dati di gioco, dati di eventi e programmi di coinvolgimento degli utenti, dati da piattaforme di gioco, dati dei feedback degli utenti attraverso vari canali (come chat di gioco, i nostri siti web, social network della community, sondaggi, programmi di beta test e comunicazioni dirette), dati analitici e pubblicitari, nonché altri dati necessari per le finalità specificate. 

Base giuridica per il trattamento dei dati: esecuzione del contratto (Termini e Condizioni); i nostri legittimi interessi (migliorare i nostri Servizi e personalizzarli in base agli interessi degli utenti, sviluppare nuovi Servizi).

Personalizzazione delle preferenze dell’Utente. Per tenere l’Utente aggiornato sulle novità relative ai nostri Servizi, possiamo offrire informazioni sugli aggiornamenti e sui nostri nuovi Servizi o funzionalità all’interno dei Servizi. Di volta in volta possiamo anche dare informazioni sugli aggiornamenti dei nostri Termini e Condizioni.

A tale scopo, di solito trattiamo le informazioni di contatto e di identificazione dell’Utente.

Base giuridica per il trattamento dei dati: consenso (fornito quando l’Utente sceglie le notizie che desidera ricevere); esecuzione del contratto (per aggiornamenti ai Termini e Condizioni).

Conformità normativa. Per rendere Gaijin e le sue attività conformi ai requisiti stabiliti dalle leggi vigenti, nonché per eseguire richieste di enti statali o municipali autorizzati ai sensi delle leggi vigenti, talvolta dobbiamo trattare i dati personali dell’Utente in base a un obbligo di legge all’interno del quadro giuridico pertinente. Valutiamo accuratamente ogni caso per verificare se uno specifico obbligo di legge richiede il trattamento dei dati.

I dati che potrebbero essere necessari a tale scopo comprendono tutte le categorie di dati che trattiamo. Gli esempi più comuni sono dati di acquisto, informazioni di contatto e dati del dispositivo.

Base giuridica per il trattamento dei dati: adempimento degli obblighi di legge.

Gestione dei reclami. Se veniamo coinvolti in una controversia, in veste di attori, convenuti o terze parti, potremmo dover trattare i dati personali necessari per supportare debitamente e dimostrare la posizione in un singolo caso. Ciò vale sia per le negoziazioni che per la risoluzione delle controversie con gli enti autorizzati.

I dati che potrebbero essere necessari a tale scopo comprendono tutte le categorie di dati che trattiamo, a seconda del reclamo in questione. Inclusi, ad esempio, la cronologia delle restrizioni dell’account, le sanzioni attive, i dettagli dei casi e le interazioni con il Servizio di assistenza di Gaijin.

Base giuridica per il trattamento dei dati: il nostro legittimo interesse (gestire un reclamo e sostenere la nostra posizione al riguardo).

Partenariati, tornei, eventi e altre attività relative ai nostri Giochi e Servizi. Organizziamo vari tornei, eventi e altre attività relative ai nostri Giochi, e potremmo offrire dei vantaggi o delle attività di partenariato agli utenti partecipanti a condizioni specifiche. Ciò ci richiede di trattare i dati personali dell’Utente per le seguenti finalità: 

• verificare l’identità dell’Utente e confermare l’idoneità a partecipare alle attività pertinenti;

• valutare il potenziale per una collaborazione;

• monitorare l’attività dell’Utente o esaminare i suoi contenuti per garantire che siano conformi ai termini della collaborazione;

• selezionare i vincitori degli eventi;

• calcolare e fornire ricompense e altri compensi, inclusa la consegna;

• fornire supporto informativo e amministrativo per le attività.

I dati che potremmo trattare comprendono informazioni di identificazione, dettagli di contatto, informazioni di pagamento, contenuti o attività relativi a tornei, eventi o altre attività, indirizzo di consegna e statistiche sui dati dei social media.

Base giuridica per il trattamento dei dati: esecuzione del contratto (ad esempio Accordo di Contribuzione di Gaijin, Regole generali di Gaijin per gli eventi promozionali, contratti individuali con vincitori, collaboratori o creatori di contenuti), adempimento degli obblighi di legge (per ulteriori segnalazioni quando necessario). 

Prevenzione di imbrogli, frodi e altre prassi inappropriate. Ci impegniamo a offrire agli utenti un’esperienza di gioco equa, divertente e competitiva, e prendiamo molto seriamente qualsiasi imbroglio. I nostri Termini e Condizioni proibiscono severamente l’uso di cheat, hack o qualsiasi altra modifica del gioco non autorizzata. Potremmo utilizzare soluzioni anti-cheat e tecnologie di prevenzione delle frodi per impedire tale uso non autorizzato dei nostri Giochi e proteggere la nostra proprietà intellettuale e altri diritti. Per queste finalità, potremmo trattare dati anti-cheat e altre informazioni rilevanti che ci potrebbero aiutare a identificare comportamenti proibiti, a seconda dei casi.

Base giuridica per il trattamento dei dati: i nostri legittimi interessi e quelli della community (garantire un gioco equo, mantenere servizi di qualità, proteggere la proprietà intellettuale e prevenire danni reputazionali).

Marketing e promozione. Potremmo analizzare le interazioni dell’Utente con gli annunci e le nostre attività di marketing e promozione per gestire le nostre campagne pubblicitarie e analizzare le prestazioni degli annunci. Ad esempio, i nostri partner pubblicitari potrebbero utilizzare dei link di registrazione attraverso cui possiamo tracciare il numero di registrazioni e l’efficacia degli annunci. In cambio, ti offriamo dei vantaggi nei giochi. Potremmo utilizzare informazioni aggregate o anonime sulle interazioni degli utenti con i nostri annunci per migliorare le nostre strategie di marketing e condurre ricerche sul pubblico.

Base giuridica per il trattamento dei dati: il nostro legittimo interesse (per migliorare i nostri Servizi e personalizzarli in base agli interessi degli utenti) e, in casi eccezionali, il consenso dell’Utente. 

Pubblicità. Potremmo trattare i dati personali dell’Utente ai fini di marketing diretto e visualizzazione di annunci, che l’Utente potrebbe vedere su vari siti web, social network e applicazioni di terze parti, allo scopo di promuovere i nostri Giochi e Servizi. 

Tali annunci possono essere personalizzati e adattati agli interessi dell’Utente. In tal caso, potremmo condividere con i partner pubblicitari i vari identificatori dell’Utente (come ID cookie, ID dispositivo) e cookie pubblicitari, tag, pixel, beacon, come specificato nella nostra Politica sui cookie. Quando associamo gli identificatori, potremmo utilizzare tali informazioni insieme all’attività di navigazione web e alle interazioni con gli annunci pubblicitari dell’Utente per scegliere quali annunci mostrargli, capire come migliorare le nostre campagne pubblicitarie e misurarne l’efficacia. L’Utente può disattivare i cookie e revocare il consenso in qualsiasi momento in fondo ai nostri siti web. Ciò non significa che l’Utente vedrà meno annunci pubblicitari, ma che potrebbero essere meno pertinenti ai suoi interessi.

Base giuridica per il trattamento dei dati: esecuzione del contratto (secondo i Termini e Condizioni di Gaijin, per fornire all’Utente vantaggi reciproci sotto forma di ricompense nei giochi), consenso dell’Utente.

4. COME CONDIVIDIAMO I DATI

Non vendiamo, noleggiamo, rilasciamo, divulghiamo, diffondiamo, mettiamo a disposizione, trasferiamo o altrimenti comunichiamo i dati personali dell’Utente a terze parti per un corrispettivo monetario o di altro valore. A scanso di equivoci, ciò comprende che le informazioni relative al dispositivo mobile non verranno condivise né vendute a terzi per scopi di marketing.

Tuttavia, condividiamo i dati in casi molto limitati con i nostri partner, fornitori di servizi e affiliati, inclusi quelli che si trovano al di fuori dello Spazio Economico Europeo (SEE).

4.1. Con chi condividiamo i dati

Piattaforme di gioco e altre piattaforme digitali. Condividiamo i dati dell’Utente con i nostri partner commerciali coinvolti nella distribuzione di Giochi per consentire l’accesso ai nostri Servizi da tali piattaforme e per consentire il supporto e tutte le funzionalità relative ai nostri Servizi per gli utenti che giocano ai nostri Giochi tramite delle piattaforme di gioco. Alcuni di questi partner si trovano al di fuori dello SEE. Ad esempio, Microsoft che gestisce Xbox, Nintendo con Nintendo Switch e Sony Interactive Entertainment che gestisce PlayStation. 

Piattaforme di autorizzazione. L’Utente può accedere ai nostri Servizi utilizzando credenziali di servizi di terze parti, ad esempio Steam, PSN, Apple Game Center, Google Play, Xbox, Amazon. Inoltre forniamo all’Utente la possibilità di accedere a servizi di terze parti tramite l’Account Gaijin. In tali casi, condividiamo dati di accesso con i partner.

Fornitori di servizi di pagamento. Ingaggiamo fornitori di servizi di pagamento autorizzati per elaborare i pagamenti per i nostri Servizi. A seconda della regione dell’Utente, i dati potrebbero essere condivisi con quei fornitori di servizi di pagamento che sono autorizzati e operano nei rispettivi paesi e regioni.

Sistemi anti-cheat. Possiamo monitorare le attività dell’Utente durante l’utilizzo dei Servizi e analizzare i dispositivi e i software utilizzati per garantire che l’Utente rispetti i Termini di servizio di Gaijin, inclusa la prevenzione di imbrogli e frodi nei nostri Giochi e il monitoraggio della tossicità.

Partner pubblicitari. Di tanto in tanto, coinvolgiamo partner pubblicitari affinché ci assistano con i loro strumenti di tracciamento e analisi. Ad esempio, possiamo condividere informazioni anonime sul dispositivo dell’Utente, la posizione, gli acquisti e l’utilizzo dei Servizi. In alcuni casi, i loro partner terzi possono migliorare questi dati con le informazioni già in loro possesso, inclusi i dati sull’Utente.

Partner operativi. Coinvolgiamo fornitori di hosting di server per archiviare i dati necessari per fornire i nostri Servizi online. 

Sviluppatori partner, editori e distributori locali. Condividiamo i dati dell’Utente con gli editori e gli sviluppatori che pubblicano i loro giochi con Gaijin, usano gli strumenti operativi e di sviluppo dei giochi di Gaijin, oppure usano gli Account Gaijin per l’accesso e i Servizi di Gaijin per lo sviluppo dei giochi tramite la Gaijin Application Platform. Se l’Utente fa uso dei nostri Servizi tramite un distributore locale, può trovare maggiori dettagli su questo processo di condivisione dei dati nell’Allegato.

Utenti di Gaijin. Altri utenti dei nostri Servizi potrebbero vedere alcuni dei dati dell’Utente quando alcune funzionalità dei Servizi lo consentono. Ad esempio, sono visibili agli altri giocatori il nickname, l’avatar (foto del profilo) e i dati degli account collegati (inclusi gli account Steam, PSN, Apple Game Center, Google Play e Xbox). Gli altri utenti possono anche vedere qualsiasi contenuto pubblicato dall’Utente all’interno dei nostri Servizi e delle community dei nostri social network (messaggi pubblici, file allegati, ecc.) o alcuni dei risultati di gioco dell’Utente (dati di valutazioni o classifiche di gioco) e obiettivi. 

Fornitori di servizi aziendali. Potremmo condividere i dati con i nostri fornitori di servizi terzi, ad esempio sviluppatori di software o fornitori di servizi amministrativi.

Affiliati. Potremmo condividere i dati personali con società all’interno del gruppo Gaijin ed entità affiliate. 

Revisori dei conti. Quando un obbligo di revisione o rendicontazione finanziaria ci viene imposto dalla legge vigente, condividiamo i dati con terze parti per ottemperare a tale obbligo. Valutiamo attentamente ogni caso e condividiamo la più limitata quantità di dati possibile.

Enti governativi. Condividiamo i dati con enti governativi, direttamente o tramite i nostri partner, quando ciò è prescritto dalla legge vigente, richiesto legalmente da enti autorizzati o altrimenti necessario per proteggere i diritti o gli interessi nostri o dei nostri utenti. Valutiamo attentamente ogni caso e condividiamo il minor numero di dati possibile.

Inoltre, potremmo chiedere il consenso specifico dell’Utente per condividerne i dati personali con altre terze parti. In tal caso, specificheremo quali sono le terze parti, l’ambito dei dati da condividere, le finalità e ulteriori dettagli sul relativo trattamento dei dati.

4.2. Trasferimento dei dati all’estero

Operiamo in tutto il mondo, pertanto potremmo trasferire i dati dell’Utente a terze parti in diversi paesi, inclusi quelli che si trovano al di fuori dello Spazio Economico Europeo (SEE). Compiamo tutti gli sforzi, inclusi quelli imposti dalla legge vigente, per garantire un livello adeguato di protezione dei dati personali in ogni caso. Alcuni paesi in cui trasferiamo i dati potrebbero non avere le stesse leggi sulla protezione dei dati della giurisdizione dell’Utente. 

Tuttavia, in questi casi, adottiamo misure ragionevoli per garantire che le terze parti a cui trasferiamo le informazioni personali forniscano una protezione sufficiente dei dati dell’Utente. In particolare, Gaijin adotta adeguate misure di sicurezza fisiche, tecniche e amministrative per garantire che i dati dell’Utente siano adeguatamente protetti.

5. PER QUANTO TEMPO TRATTIAMO I DATI DELL’UTENTE

Trattiamo i dati dell’Utente fintantoché le nostre finalità di trattamento, i periodi di conservazione legali e i nostri interessi legittimi lo richiedono o la loro conservazione è una necessità tecnica.

Conserviamo i dati personali dell’Utente per tutto il tempo necessario in considerazione delle nostre finalità di trattamento (incluso mentre l’Account Gaijin è attivo secondo i Termini e Condizioni) e dei nostri interessi legittimi, nonché dei requisiti normativi o tecnici relativi alla conservazione dei dati. Se non ci sono obblighi legali o contrattuali contrari, cancelleremo o renderemo anonimi i dati dell’Utente una volta scaduto il periodo di conservazione o trattamento.

Si tenga presente che abbiamo il diritto di continuare a conservare alcuni dati dell’Utente anche dopo aver soddisfatto la richiesta dell’Utente di cancellare tali dati nei seguenti casi:

• abbiamo il fondamento giuridico per trattare ulteriormente i dati al di là del consenso dell’Utente (ad esempio, potremmo essere tenuti a farlo per rispettare le leggi vigenti, come normative fiscali o contabili, le norme “Conosci il tuo cliente”, antiriciclaggio, o altri requisiti e obblighi di legge);

• i dati utente sono stati resi anonimi in modo tale da non poter essere utilizzati per identificare l’Utente e quindi non sono più i dati personali identificabili dell’Utente.

6. DATI DEI MINORI

Riconosciamo l’importanza di proteggere i dati dei minori e confermiamo il nostro particolare impegno ad agire in tal senso. Adottiamo pertanto misure aggiuntive per verificare l’età degli utenti e limitare l’accesso ai nostri Servizi a coloro che non hanno raggiunto il limite di età appropriato.

Non raccogliamo, memorizziamo o trattiamo intenzionalmente i dati personali degli utenti di età inferiore ai 16 anni a meno che non ci venga fornito il consenso di un loro genitore, tutore o altro titolare della responsabilità genitoriale.

Se l’Utente è un genitore, tutore o un altro titolare della responsabilità genitoriale e desidera revocare il consenso precedentemente fornito, o scopre che suo figlio ci ha fornito i suoi dati personali senza il suo consenso, o ritiene che abbiamo involontariamente raccolto i dati di suo figlio e trattato tali dati in violazione della legge vigente, invitiamo l’Utente a inviarci una richiesta per la rimozione di tali dati contattando il Servizio di assistenza di Gaijin. Per procedere con tale richiesta, potremmo chiedere all’Utente di fornirci informazioni probanti che:

• il minore non abbia ancora raggiunto i 16 anni o l’età minima per il consenso secondo la legge vigente, e

• l’Utente sia il titolare della responsabilità genitoriale per tale minore.

Se avessimo raccolto involontariamente i dati personali di un minore di 16 anni (o di un minore che non ha raggiunto l’età del consenso in conformità della legge vigente) senza il consenso del titolare della responsabilità genitoriale di quel minore, adotteremo tutte le misure ragionevoli per cancellare le informazioni il prima possibile, a meno di non essere legalmente obbligati a conservare tali dati.

Incoraggiamo vivamente i genitori, i tutori legali o gli altri titolari della responsabilità genitoriale a istruire i propri figli a non divulgare mai i loro nomi reali, indirizzi, numeri di telefono, informazioni finanziarie o altri dati sensibili personali quando utilizzano i nostri Servizi, chat di gioco, siti web (forum, commenti, ecc.) e comunque su Internet.

7. COME PROTEGGIAMO I DATI

Lavoriamo costantemente alla creazione, al miglioramento e all’ulteriore attuazione di misure amministrative e tecniche per la protezione dei dati dell’Utente. Queste misure sono volte a proteggere i dati dell’Utente da qualsiasi azione non autorizzata che possa essere effettuata da terze parti o verificarsi accidentalmente, come l’accesso non autorizzato, la divulgazione, l’alterazione, la distruzione o altro uso dannoso dei dati, nonché la perdita accidentale o la corruzione di tali dati. Adottiamo tutti i passaggi e le misure ragionevoli necessari per garantire che i dati dell’Utente siano trattati in modo sicuro e in conformità con la presente Informativa sulla privacy.

Si tenga presente che alcuni dei server in cui memorizziamo le informazioni contenenti i dati dell’Utente si trovano al di fuori dello SEE.

8. PROCESSI DECISIONALI AUTOMATIZZATI E TRACCIAMENTO ONLINE

Gaijin non utilizza i dati dell’Utente per la profilazione o mediante altri processi decisionali automatizzati che potrebbero interessare l’Utente, incluso l’accesso ai servizi o altri diritti ai sensi dei Termini e Condizioni. 

Allo stesso tempo, alcuni dei nostri partner, come descritto nella Sezione 4 (Come condividiamo i dati), possono applicare processi decisionali automatizzati durante il trattamento dei dati che condividiamo con loro (ad esempio, per finalità di anti-cheat e prevenzione di comportamenti scorretti nel gioco).

Sui nostri siti web utilizziamo varie tecniche che consentono a noi e a terze parti da noi incaricate di riconoscere l’Utente durante l’utilizzo del nostro sito web ed eventualmente di tracciarlo nel corso di diverse visite. Questi dati vengono utilizzati essenzialmente per migliorare e personalizzare l’esperienza dell’Utente sui nostri siti web. Ciò permette ai nostri sistemi o ai sistemi dei nostri partner di riconoscere l’Utente (inviando i cosiddetti “cookie” al browser dell’Utente per un’ulteriore identificazione) quando accede a qualsiasi sito web di Gaijin e di adattare le impostazioni e il contenuto del sito web alle preferenze e all’esperienza precedente dell’Utente.

9. I DIRITTI DELL’UTENTE

9.1. Quali diritti ha l’Utente in relazione ai suoi dati personali 

L’Utente ha i seguenti diritti in relazione al nostro trattamento dei dati, a seconda delle leggi vigenti sulla protezione dei dati.

Diritto all’informazione. L’Utente ha il diritto di essere informato su come raccogliamo e utilizziamo i dati personali.

Diritto all’accesso. L’Utente ha il diritto di chiederci di mostrargli quali dati conserviamo su di lui e di fornirgliene una copia.

Diritto di rettifica. L’Utente ha il diritto di richiederci la rettifica dei suoi dati personali se sono inesatti, incompleti, obsoleti, errati, ricevuti illecitamente o non più pertinenti ai fini del trattamento.

Diritto alla cancellazione (“diritto all’oblio”). L’Utente può richiedere a Gaijin di cancellare i suoi dati a meno che non dobbiamo continuare a trattare alcune delle sue informazioni personali ai sensi della legge vigente.

Diritto alla portabilità dei dati. L’Utente ha il diritto di chiedere di fornire i suoi dati in un formato strutturato, di uso comune e leggibile da dispositivo automatico o di richiedere a Gaijin di trasmettere direttamente tali dati a terze parti ove ciò sia tecnicamente possibile e ragionevole.

Diritto di limitazione di trattamento. L’Utente ha il diritto di limitare l’uso dei suoi dati in determinate circostanze in toto o in parte, a meno che non siamo obbligati a continuare a trattare alcune delle sue informazioni personali ai sensi della legge vigente.

Diritto di revocare il consenso. Laddove i dati dell’Utente siano trattati sulla base del consenso che ha espresso liberamente, l’Utente ha il diritto di revocare in qualsiasi momento il consenso precedentemente prestato.

Diritto di opposizione. L’Utente ha il diritto di opporsi in qualsiasi momento al trattamento dei suoi dati personali. 

Diritto di opposizione al trattamento automatico. Laddove avvenga un trattamento dei dati basato esclusivamente su profilazione o processi decisionali automatizzati, l’Utente ha il diritto di opporsi a tale trattamento. 

9.2. Come esercitare i propri diritti

Gestione delle preferenze di privacy e marketing

Per il marketing diretto. Gaijin potrebbe inviare notizie, offerte e aggiornamenti all’indirizzo e-mail collegato all’account dell’Utente. Se l’Utente desidera non ricevere comunicazioni di marketing, può farlo modificando le impostazioni nel suo Account Gaijin. Per farlo è necessario accedere all’account, quindi aprire Impostazioni > Impostazioni della posta o Gestisci abbonamenti. Qui è possibile disattivare tutte le e-mail informative oppure deselezionare categorie specifiche a cui l’Utente non è interessato.

Per gli annunci su dispositivi mobili. Se l’Utente ha acconsentito a ricevere annunci pubblicitari prima di iniziare a giocare, può revocare tale consenso per scopi pubblicitari pertinenti deselezionando le caselle aprendo Area personale > Privacy all’interno dell’app per dispositivi mobili.

Per cookie e tecnologie simili.Cookie, pixel, beacon, tag, script e altre tecnologie simili vengono raccolte quando l’Utente usa i siti web di Gaijin e non sono legate al suo account sui nostri servizi. È possibile personalizzare le preferenze relative ai cookie su uno qualsiasi dei nostri siti web premendo sull’icona dell’impronta digitale con le impostazioni dei cookie nell’angolo in basso a sinistra. Si ricordi che disabilitare alcuni cookie nelle impostazioni non li elimina automaticamente dal dispositivo dell’Utente in quanto ciò è impossibile dal punto di vista tecnico. Se l’Utente desidera eliminare quei file cookie, deve cancellarli nel suo browser. Per maggiori dettagli, consultare la nostra Politica sui cookie.

Cancellazione dei dati

Se l’Utente decide di cancellare i suoi dati in nostro possesso, li cancelleremo ove possibile, tenendo in considerazione i nostri obblighi di conservazione dei dati ai sensi della legge vigente e, in alcuni casi, il nostro diritto a continuare il trattamento dei dati su altre basi giuridiche (ad esempio, il nostro interesse a indagare su attività proibite).

Si tenga presente che la cancellazione dei dati comporta la cancellazione completa e irrevocabile dell’Account Gaijin. Ciò significa che, dopo la cancellazione, l’Utente non sarà più in grado di ripristinare i suoi progressi di gioco, le risorse di gioco acquisite e le valute.

Per inviare la richiesta di cancellazione dei dati, l’Utente deve seguire la speciale procedura per la cancellazione dell’account nell’area personale del suo profilo. È possibile trovare la guida qui.

Per prima cosa, sospenderemo l’account mentre raccogliamo tutti i dati personali che abbiamo sull’Utente. Ciò significa che l’Utente non avrà accesso ai nostri Servizi. Di regola, cancelliamo i dati personali entro 30 giorni. Tuttavia, nel caso avessimo bisogno di più tempo per considerare problemi tecnici e la complessità della richiesta, completeremo comunque la richiesta di cancellazione entro 2 mesi.

Se, dopo aver inviato la richiesta di cancellazione dei dati, l’Utente decide di ripristinare l’account, può inviarci una richiesta tramite il Servizio di assistenza di Gaijin entro 30 giorni dalla sospensione dell’account. Ripristineremo l’Account Gaijin dell’Utente e lo informeremo se la procedura di cancellazione deve ancora essere completata. In caso contrario, cancelleremo definitivamente il suo account e i suoi dati personali dopo la scadenza del periodo di sospensione.

Esercitare altri diritti

Se l’Utente desidera esercitare qualsiasi altro diritto riguardante il trattamento dei suoi dati personali da parte di Gaijin, può inviare la richiesta al Servizio di assistenza di Gaijin dopo aver effettuato l’accesso al suo Account Gaijin. Chiediamo all’Utente di accedere con il suo Account Gaijin per verificare la sua identità e limitare i casi in cui terze parti possano accedere ai suoi dati personali o in qualsiasi modo pregiudicare il trattamento dei suoi dati personali e l’esercizio dei suoi diritti di interessato.

Potrebbe accadere che l’Utente perda l’accesso al suo Account Gaijin. In tal caso, può comunque esercitare i suoi diritti. Quando riceviamo la richiesta non identificata dell’Utente al Servizio di assistenza di Gaijin, possiamo richiedere i suoi dati di sicurezza per identificarlo e ripristinare l’accesso al suo Account Gaijin. Di solito, si tratta di domande che si riferiscono al suo account e ai dati di gioco, che sono ragionevolmente noti solo all’Utente.

L’Utente ha anche i suddetti diritti di interessato in relazione ai dati personali trattati dai nostri partner in qualità di titolari autonomi. L’Utente può contattare tali partner per esercitare i propri diritti.

10. PER I RESIDENTI NEGLI STATI UNITI

Questa sezione fornisce maggiori informazioni su come gestiamo le informazioni personali ai sensi delle leggi vigenti negli Stati Uniti e si applica solo agli utenti residenti negli stati in cui sono in vigore le leggi sulla privacy dei consumatori ("Leggi statali sulla privacy"). 

I diritti dell’Utente

Diamo grande valore e rispettiamo i diritti alla privacy dell’Utente e ne garantiamo il rispetto per gli utenti residenti negli stati indicati. In conformità con le Leggi statali sulla privacy e fatte salve alcune eccezioni, l’Utente potrebbe avere i seguenti diritti:

Diritto all’accesso (diritto di sapere). L’Utente ha il diritto di conoscere le informazioni personali che Gaijin ha raccolto su di lui e come tali dati vengono utilizzati e condivisi. L’ambito dei dati forniti all’Utente e la procedura di risposta dipenderanno dalla legge vigente.

Diritto alla portabilità dei dati. L’Utente ha il diritto di chiederci di fornirgli le sue informazioni personali in un formato facilmente utilizzabile in modo che possa trasferire tali informazioni a un’altra entità. 

Diritto di rettifica. Se l’Utente ritiene che trattiamo informazioni inesatte su di lui, ha il diritto di richiederci la rettifica dei suoi dati.

Diritto alla cancellazione. L’Utente ha il diritto di richiedere la cancellazione delle informazioni personali che Gaijin ha in suo possesso o che ha condiviso con terze parti. La cancellazione delle informazioni personali significa la cancellazione permanente dell’Account Gaijin. Una volta cancellato l’Account Gaijin, non è possibile ripristinare i dati, inclusi i progressi di gioco e gli acquisti effettuati all’interno dei nostri Servizi.

Diritto di opporsi a determinati trattamenti. L’Utente può limitare la nostra capacità di trattare le sue informazioni personali, a meno che non abbiamo motivi legittimi per continuare il trattamento.

Diritto di opposizione alla vendita o alla pubblicità mirata. Non “vendiamo” in modo tradizionale le informazioni personali dell’Utente. Ciò significa che non scambiamo i suoi numeri di telefono, indirizzi e-mail o altre informazioni personali con alcun corrispettivo. Tuttavia, come molte società, condividiamo o rendiamo disponibili a terze parti determinate informazioni personali per personalizzare e migliorare i nostri annunci su siti web di terze parti o applicazioni online. In alcuni stati, tali azioni possono essere classificate come “vendita” o “condivisione” di informazioni personali per pubblicità mirate e, pertanto, sono soggette al diritto di opposizione.

Diritto alla libertà dalle discriminazioni. Spesso le Leggi statali sulla privacy limitano qualsiasi discriminazione nell’esercizio dei diritti da parte dell’Utente sulle informazioni personali, ad esempio, con l’offerta di qualità diverse di beni o servizi, l’offerta di prezzi diversi o la comminazione di sanzioni. Non discrimineremo l’Utente in alcun modo se sceglierà di esercitare i suoi diritti alla privacy.

Diritto di ricorso. Se negassimo la richiesta dell’Utente di esercitare uno qualsiasi dei diritti elencati nel presente documento, l’Utente potrebbe avere il diritto di presentare ricorso contro tale diniego, a seconda dello stato in cui è residente.

Diritto di azione privato. In base alle leggi di alcuni stati, l’Utente ha il diritto di chiedere un risarcimento civile per la violazione di una legge, con determinate limitazioni.

Per sapere come far valere i propri diritti sui propri dati personali, consultare la Sezione 9 del presente documento (9.2. Come esercitare i propri diritti). 

11. AGGIORNAMENTI

Occasionalmente potremmo modificare la presente Informativa sulla privacy.

In caso di modifiche sostanziali, l’Informativa aggiornata sarà oggetto di una notifica di aggiornamento pertinente, accompagnata dalla richiesta di rinnovare il consenso dell’Utente. Se l’Utente non accetta la versione modificata del presente documento, ci riserviamo il diritto di sospendere la fornitura dei nostri Servizi che richiedano da parte nostra il trattamento dei dati dell’Utente. In caso di modifiche minori, non ci sarà alcuna notifica: l’Utente si impegna a verificare personalmente tali modifiche. Eventuali aggiornamenti alla presente Informativa sulla privacy entrano in vigore il giorno successivo alla pubblicazione della versione aggiornata della stessa.

12. COME CONTATTARCI

Se l’Utente ha domande sul trattamento dei dati personali da parte di Gaijin o se non è d’accordo con il modo in cui gestiamo il trattamento dei dati personali e la protezione dei dati, è invitato a contattarci senza alcuna esitazione. 

Il punto di contatto principale è il Portale del Servizio di assistenza di Gaijin. L’Utente può anche contattarci via e-mail all’indirizzo privacy@gaijin.net o tramite posta ordinaria al seguente indirizzo: 63 Ifigeneias street, Office 302, 2003 Strovolos, Nicosia, Cipro (Gaijin Network Ltd).

In caso di ulteriori domande o reclami, l’Utente può contattare il nostro Responsabile della protezione dei dati all’indirizzo e-mail dpo@gaijin.net o inviare una lettera a Gaijin Network Ltd all’indirizzo 63 Ifigeneias street, Office 302, 2003 Strovolos, Nicosia, Cipro (all’attenzione di: Responsabile della protezione dei dati).

L’Utente ha anche il diritto di presentare un reclamo alla nostra principale autorità di controllo per la protezione dei dati a Cipro o nel paese in cui si trova l’Utente. 

---------------------------------------------------------------------------------------------------------------------------------------------------------

TERMINI DI SERVIZIO DI GAIJIN

---------------------------------------------------------------------------------------------------------------------------------------------------------

AVVISO IMPORTANTE: SI PREGA DI NOTARE CHE LA SEZIONE 12 DEI PRESENTI TERMINI CONTIENE DISPOSIZIONI VINCOLANTI PER L'ARBITRATO E LA RINUNCIA AD AZIONI COLLETTIVE CHE INFLUENZANO I DIRITTI DELL'UTENTE RIGUARDANTI LA SOLUZIONE DELLE CONTROVERSIE. SI PREGA DI LEGGERE ATTENTAMENTE IL PARAGRAFO 12.4 PRIMA DI ACCETTARE I PRESENTI TERMINI. 

AD ECCEZIONE DI ALCUNI TIPI DI CONTROVERSIE, L'UTENTE ACCETTA CHE QUALSIVOGLIA CONTROVERSIA SORGA TRA L'UTENTE E GAIJIN SARÀ RISOLTA MEDIANTE ARBITRATO INDIVIDUALE VINCOLANTE E RINUNCIA AL DIRITTO DI PARTECIPARE A QUALSIASI AZIONE LEGALE COLLETTIVA O ARBITRATO COLLETTIVO.

I presenti Termini di servizio (“Termini”) fanno parte dei Termini e Condizioni (come definiti di seguito) e regolano l'utilizzo dei Servizi di Gaijin da parte dell'Utente. Alcuni dei Servizi sono inoltre regolati da ulteriori strumenti se espressamente previsti dai Termini e Condizioni. 

SE L'UTENTE NON ACCETTA I TERMINI O UNO QUALUNQUE DEI DOCUMENTI CHE REGOLANO L'UTILIZZO DEI SERVIZI E QUESTI SONO PARTE INTEGRANTE DEI TERMINI E CONDIZIONI, È PREGATO DI INTERROMPERE L'UTILIZZO DEI NOSTRI SERVIZI. LA VERSIONE INGLESE DEI TERMINI E CONDIZIONI (COMPRESI I PRESENTI TERMINI) È L'UNICA VERSIONE ORIGINALE. ESSA PREVALE IN CASO DI EVENTUALI DIFFERENZE, DOMANDE O CONTROVERSIE RIGUARDANTI IL SIGNIFICATO, LA FORMA, LA VALIDITÀ O L'INTERPRETAZIONE.

1. DEFINIZIONI

Con “Amministrazione” si intende Gaijin, terze parti autorizzate da Gaijin e una persona o un gruppo di persone incaricate da Gaijin di monitorare il rispetto da parte dei giocatori di Termini e Condizioni.

Con “Servizio/Servizi” si intende qualsiasi prodotto digitale di Gaijin, ad esempio, Sito web, Giochi, applicazioni mobili (ad es., l'app Gaijin Pass o Assistant for War Thunder) o altri servizi come Gaijin Store (store.gaijin.net) e Gaijin Marketplace (trade.gaijin.net), comprese tutte le informazioni e/o i contenuti disponibili. I contenuti possono includere qualsiasi proprietà intellettuale, ad es., database, marchi, software, testo, design, grafica, materiale video/audio, film, messaggi, immagini, architettura, ecc.

Con “Gaijin” si intende una delle seguenti persone giuridiche (a seconda delle circostanze descritte qui di seguito): 

Gaijin Network Ltd, una società cipriota con numero di registrazione HE 312702 e sede legale presso 63 Ifigeneias Street, Office 302, Strovolos 2003, Nicosia, Cipro. Questa entità è responsabile dei Servizi di Gaijin. Salvo diversamente specificato in modo esplicito all’interno di termini, informative, pagine web, piattaforme o negozi delle piattaforme pertinenti, all’interno del gioco stesso o di qualsiasi altro supporto o interfaccia pertinente, l’accordo sarà tra l’Utente e Gaijin Network Ltd.

Gaijin Distribution Kft., una società ungherese con numero di registrazione 01-09-182370 e sede legale presso Hungária körút 162-166, Budapest, 1146, Ungheria. In alcuni casi, Gaijin Distribution Kft. potrebbe controllare dei Servizi specifici. In tal caso, ciò sarà chiaramente indicato in termini, informative, pagine web, piattaforme o negozi delle piattaforme pertinenti, all’interno del gioco stesso o di qualsiasi altro supporto o interfaccia pertinente.

Gaijin può essere indicata anche come “noi”, “ci”, “nostro” nei presenti Termini.

Con “Utente” si intende l'utente di qualsiasi Servizio. L'Utente può anche essere indicato con la parola “Giocatore” nei Termini. Se l'Utente non accetta i presenti Termini, non deve utilizzare nessuno dei Servizi e, allo stesso tempo, non può essere considerato un Utente ai sensi di questa definizione.

Con “Siti web” si intende qualsiasi sito web, pagina web o piattaforma basata sul web controllata o concessa in licenza da Gaijin, inclusi eventuali sottodomini, versioni per dispositivi mobili o altre piattaforme online associate ai Servizi di Gaijin. Ciò può includere siti web ufficiali, pagine di arrivo o altre proprietà digitali che forniscono informazioni, prodotti o Servizi legati a Gaijin.

Con “Giochi” si intende qualsiasi videogioco, inclusi contenuti scaricabili (DLC), espansioni, aggiornamenti, patch e qualsiasi altro contenuto pubblicato e/o concesso in licenza agli Utenti da Gaijin ai sensi di un Contratto di licenza con l’utente finale (EULA) su qualsiasi piattaforma (ad es., Windows, Xbox, PlayStation, iOS, Android, ecc.), a prescindere che l’accesso avvenga tramite download digitale, supporto fisico o altri metodi di distribuzione.

Con “Restrizione di accesso al gioco” si intende il tipo di sanzione comminata per la violazione delle presenti Regole di gioco sotto forma di blocco della possibilità dell'Utente di entrare e giocare al Gioco.

Con “Account” si intende un Account Gaijin personale registrato dall'Utente per utilizzare i Servizi.

Con “Termini e Condizioni” si intende uno qualsiasi dei documenti che regolano la fornitura dei Servizi da parte di Gaijin, inclusi quelli specificati di seguito:

* Condizioni d'uso base

Termini di servizio (il presente documento)

Contratto di licenza con l'utente finale (“EULA”) (allegato n. 2 ai Termini di servizio)

* Dati personali e cookie

Informativa sulla privacy

Politica sui cookie

* Acquisto/Commercio

Norme del negozio

Politica commerciale

* Contenuti generati dagli utenti

Accordo di Contribuzione

Linee guida per i creatori di contenuti

Politica di conformità al copyright di WT Live

* Regole di comportamento

Regole di gioco (allegato n. 1 ai Termini di servizio)

Linee guida della community 

* Regole per gli eventi

Regole dei tornei

Regole generali per eventi promozionali

e altri documenti, accordi, politiche, regole o linee guida (se presenti) disponibili all'indirizzo legal.gaijin.net.

I Termini e Condizioni costituiscono una parte essenziale dei Termini. Accettando i Termini, l'Utente riconosce e accetta anche le disposizioni dei Termini e Condizioni. Qualsiasi riferimento ai Termini e Condizioni si applicherà anche ai presenti Termini, salvo diversa indicazione esplicita.

SI PREGA DI NOTARE che i Siti web (relativi a Giochi o altri Servizi) possono prevedere regolamenti aggiuntivi, inclusi documenti che regolano i rapporti tra l'Utente e Gaijin, oltre ai Termini e Condizioni sopra definiti.

2. USO DEI SERVIZI

2.1. I Servizi NON sono offerti a Utenti di età inferiore ai 18 anni o a coloro che non hanno raggiunto la maggiore età nella loro giurisdizione. Se l’Utente ha meno di 18 anni o non ha raggiunto la maggiore età nella sua giurisdizione, deve ottenere il consenso di un genitore o tutore legale per utilizzare i Servizi. Tramite l’accettazione dei presenti Termini e l’utilizzo dei Servizi, l’Utente conferma di avere almeno 18 anni di età o di aver raggiunto la maggiore età nella sua giurisdizione. Gaijin può limitare o fornire i Servizi a Utenti di età diversa in conformità con le leggi locali. Se l’Utente è un genitore o tutore legale, deve monitorare il suo Account per limitarne l’uso da parte di minori e deve negare l’accesso ai minori di 18 anni. L’Utente accetta la piena responsabilità per qualsiasi utilizzo dei Servizi da parte di minori per mezzo del suo Account. L’Utente è l’unico responsabile per i minori che utilizzano la sua carta di credito o un altro strumento di pagamento (ad es., PayPal, crediti Facebook).

2.2. A sua esclusiva discrezione, Gaijin può richiedere in qualsiasi momento la conferma dell'età dell'Utente.

2.3. Alcuni Servizi potrebbero essere inappropriati per le persone che soffrono di epilessia, convulsioni o altre malattie che richiedano precauzioni sanitarie. L'Utente deve decidere autonomamente se i Servizi possono nuocere alla propria salute. In tal caso, l'Utente dovrà interrompere immediatamente l'utilizzo dei Servizi. Si consiglia di consultare i servizi medici prima di utilizzare i Servizi. 

2.4. L'Utente non può utilizzare i Servizi se Gaijin ha precedentemente bandito l'Utente per aver violato i Termini e Condizioni (inclusi i presenti Termini).

2.5. I Servizi possono essere aggiornati e modificati senza il consenso o la notifica dell'Utente. Nella misura consentita dalla legge, i Servizi sono forniti “COSÌ COME SONO” e “COME DISPONIBILI”. Gaijin non garantisce di soddisfare le esigenze e le aspettative dell'Utente se non diversamente stabilito in modo esplicito e inequivocabile dai Termini e Condizioni.

2.6. Gaijin si riserva il diritto di interrompere la fornitura dei Servizi in qualsiasi momento, in modo permanente o temporaneo, senza alcun compenso o rimborso, negli eventi descritti nel paragrafo 3.8 o con ragionevole preavviso.

2.7. I Servizi potrebbero non essere accessibili in alcuni paesi e Gaijin, a sua esclusiva discrezione, ha il diritto di limitare la fornitura dei Servizi in qualsiasi area in qualsiasi momento. In questo caso, i Termini e Condizioni saranno considerati nulli in tali aree e non sorgeranno obblighi di Gaijin ai sensi del presente documento.

2.8. A sua esclusiva discrezione, o in misura ragionevole, Gaijin può fornire di volta in volta assistenza tecnica gratuita per i Servizi. L'Utente accetta che l'assistenza tecnica, i lavori di manutenzione o altre circostanze possano rendere i Servizi inaccessibili e causare interruzioni. L'Utente accetta che le interruzioni causate da assistenza tecnica, lavori di manutenzione o altre cause siano normali e non influiscano sulla qualità del Servizio. 

2.9. Alcuni Servizi possono essere offerti tramite varie piattaforme di gioco di terze parti (Steam, PlayStation, Xbox, ecc.). L'uso di tali piattaforme è soggetto ai relativi termini e condizioni. Gaijin non regola né controlla l'utilizzo di tali piattaforme da parte dell'Utente; qualsiasi riferimento a piattaforme di terze parti è fornito da Gaijin “COSÌ COM'È”, senza garanzie di alcun tipo, esplicite o implicite.

2.10. L'Utente riconosce e accetta che Gaijin non ha alcun obbligo di fornire all'Utente alcuna assistenza o manutenzione specifica in relazione alla fornitura dei Servizi, a meno che tale obbligo non sia imposto a Gaijin dalla legge vigente. Tuttavia, fatte salve altre disposizioni dei presenti Termini, Gaijin si adopererà per aiutare l'Utente in caso di problemi o domande che potrebbe avere sui Servizi. L'Utente può contattare il nostro Servizio di assistenza come indicato nella Sezione 13 più sotto. Per accelerare la risposta alla richiesta, invitiamo l'Utente a fornire ai rappresentanti di Gaijin tutte le informazioni di cui hanno bisogno per risolvere il problema in un tempo ragionevole.

2.11. I Servizi possono includere collegamenti a siti web di terze parti. Questi siti web non sono sotto il controllo di Gaijin e Gaijin non è responsabile per alcun contenuto o collegamento contenuto in un sito web collegato. Gaijin fornisce questi collegamenti solo per comodità e l'inclusione di qualsiasi collegamento non implica l'approvazione del sito web da parte di Gaijin. L'utilizzo del sito web di terze parti da parte dell'Utente può essere soggetto ai termini e condizioni e/o alle politiche sulla privacy di tali terze parti. Si consiglia di leggerli attentamente prima di accettarli.

2.12. L'Utente manterrà riservata tutta la corrispondenza con Gaijin, compreso il Servizio di assistenza. Qualsiasi informazione ricevuta da Gaijin (o da uno qualsiasi dei suoi rappresentanti), inclusi, senza limitazioni, problemi tecnici, relativi ai clienti o altri problemi di supporto, è riservata e non deve essere resa pubblica o divulgata a terze parti a meno che non sia esplicitamente consentito da Gaijin.

3. ACCOUNT

3.1. Per utilizzare alcuni dei Servizi, l'Utente crea un Account e fornisce le informazioni necessarie alla prestazione dei Servizi come specificato nell'Informativa sulla privacy di Gaijin. 

3.2. L'Utente è l'unico responsabile della fornitura di informazioni corrette e veritiere e del loro aggiornamento, fermo restando il diritto del titolare dei dati alla rettifica come specificato nell'Informativa sulla privacy di Gaijin. La presente disposizione non si applica al nome utente (identificatore univoco dell'Utente). Sono vietati nomi utente offensivi, illegali e comunque non appropriati.

3.3. L'Utente NON è autorizzato a fornire informazioni riguardanti terze parti o false identità, o altre informazioni il cui conferimento (inclusa, senza limitazioni, la pubblicazione) violi diritti di terze parti o qualsiasi legge vigente.

3.4. L'Utente non deve creare più di un Account.

3.5. L'Utente deve mantenere strettamente confidenziali i dati di accesso e la password dell'Account. L'Utente è l'unico responsabile del mantenimento della riservatezza delle proprie credenziali di accesso e di tutte le attività che avvengono sul proprio Account, autorizzate o meno (ad esempio, nel caso in cui le credenziali dell'Account diventino note a terze parti o in caso di accesso non autorizzato). Qualsiasi utilizzo dell'Account con dati di accesso e password dell'Utente dovrà essere effettuato dall'Utente. L'Utente informerà immediatamente Gaijin in caso di violazione o uso improprio dell'Account dell'Utente.

3.6. L'Utente non può vendere (o acquistare), affittare, scambiare o cedere un Account. 

3.7. L'Utente utilizzerà i Servizi e l'Account solo per scopi personali, legali e non commerciali. Tali finalità devono corrispondere alla natura, allo scopo o alle funzioni dei Servizi. 

3.8. Gaijin può, a sua discrezione, disattivare o eliminare l'Account dell'Utente senza alcun preavviso nei seguenti casi:

3.8.1. se l'Utente viola una qualsiasi disposizione dei Termini e Condizioni (inclusi i presenti Termini) o vi è un ragionevole sospetto che l'Utente non le rispetti;

3.8.2. se l'Utente non conferma il raggiungimento della maggiore età ai sensi del precedente paragrafo 2.1 o non riceve debitamente il consenso dei genitori;

3.8.3. se l'Utente esercita uno dei suoi diritti di titolare dei dati in base all'Informativa sulla privacy di Gaijin (ad esempio, diritto alla limitazione del trattamento, diritto alla cancellazione), rendendo impossibile il mantenimento dell'Account da parte di Gaijin;

3.8.4. se qualcun altro utilizza l'Account dell'Utente per intraprendere attività che violano i presenti Termini;

3.8.5. se Gaijin cessa di offrire i Servizi in toto o in parte.

3.9. L'Utente può cancellare l'Account in qualsiasi momento.

3.10. La disattivazione o la cancellazione dell'Account da parte dell'Utente o di Gaijin comporta la risoluzione dei Termini e Condizioni (inclusi i presenti Termini). Gaijin non è tenuta a fornire rimborsi, benefici o altri compensi se l'Utente richiede la cancellazione dell'Account o se l'Account viene cancellato in conformità del paragrafo 3.8 dei presenti Termini.

3.11. L'Account dell'Utente che è stato inattivo in maniera continuativa per 3 o più anni può essere cancellato da Gaijin previo avviso inviato all'email associata all'Account. Dopo la cancellazione, tutte le Monete Gaijin, le skin e gli altri oggetti di gioco dell'Account dell'Utente scompaiono e non possono essere ripristinati.

3.12. L'Utente riconosce che l'Utente non ha alcuna proprietà o altri diritti di proprietà sull'Account. Gaijin concede l'accesso all'Account esclusivamente per fornire i Servizi all'Utente.

4. PROPRIETÀ INTELLETTUALE

4.1. Tutti i diritti sui Servizi e i diritti di proprietà intellettuale associati, inclusi diritti, titoli e interessi, sono di proprietà di Gaijin o Gaijin ha il diritto di fornirli. Salvo quanto diversamente specificato nei Termini e Condizioni, Gaijin concede all'Utente una licenza non esclusiva, non cedibile in sublicenza, non trasferibile e limitata per l'utilizzo dei Servizi in conformità alle loro funzioni, esclusivamente per uso privato e non commerciale, fermo restando il rispetto dei Termini e Condizioni (inclusi i presenti Termini). 

4.2. Se l'Utente intende utilizzare alcuni dei Servizi, ad esempio i Giochi, l'Utente accetta l'EULA, che costituisce parte integrante dei Termini e Condizioni e regola l'utilizzo di tali Servizi. 

4.3. In relazione a tutti i Servizi forniti e ai relativi contenuti e informazioni, all'Utente è vietato:

4.3.1. violare i diritti di proprietà intellettuale di Gaijin e utilizzare qualsiasi parte dei Servizi per scopi diversi da quelli previsti;

4.3.2. copiare, distribuire, rivendere, assegnare, affittare, noleggiare, riprodurre, adattare, concedere in sublicenza, eseguire pubblicamente, modificare, decompilare, decodificare, tradurre, disassemblare, eliminare misure di protezione tecnica o creare opere derivate;

4.3.3. utilizzare virus, malware o spyware;

4.3.4. eliminare o modificare copyright, brevetti, marchi, ecc. 

4.4. Se l'Utente fornisce a Gaijin qualsiasi materiale protetto da copyright di proprietà dell'Utente o crea qualsiasi contenuto all'interno del Gioco (collettivamente “CGU”), Gaijin acquisisce una licenza perpetua, irrevocabile, trasferibile, cedibile in sublicenza ed esente da royalty per l'utilizzo dei CGU con lo scopo di fornire i Servizi su qualsiasi territorio senza limitazioni di termini senza che l'Utente venga menzionato come il proprietario di tali materiali. L'Utente non è autorizzato a fornire alcun CGU a meno che non abbia il diritto o sia autorizzato a farlo. Gaijin non rivendica alcun diritto di proprietà sui CGU e nulla nei presenti Termini e Condizioni (inclusi i presenti Termini) deve essere interpretato come una limitazione dei diritti dell'Utente di utilizzare e sfruttare i CGU.

4.5. L'Utente dichiara e garantisce che il CGU: 

4.5.1. non è osceno, offensivo, denigratorio o inappropriato;

4.5.2. non promuove la violenza o la discriminazione basata su razza, sesso, religione, nazionalità, disabilità, orientamento sessuale o età;

4.5.3. non viola i diritti di terze parti, inclusi copyright, marchi o diritti di privacy e pubblicità;

4.5.4. non contiene virus, cavalli di Troia, worm o altri software o dati dannosi;

4.5.5. non viola alcuna legge o regolamento.

4.6. Gaijin non verifica il diritto dell'Utente di fornire il CGU e la sua originalità. Gaijin non si assume alcuna responsabilità per il CGU. L'Utente utilizza il CGU fornito da altri Utenti a proprio rischio e responsabilità. Per qualsiasi CGU discutibile (illegale o in violazione dei diritti dell'Utente), si prega di contattare il Servizio di assistenza di Gaijin.

4.7. Gaijin si riserva il diritto di rimuovere qualsiasi CGU fornito dall'Utente o imporre altra sanzione a sua esclusiva discrezione senza alcun preavviso.

4.8. Gaijin permette agli Utenti di creare contenuti utilizzando i Giochi di Gaijin in conformità con Termini di servizio, EULA e linee guida specifiche delineate nelle Linee guida per i creatori di contenuti di Gaijin (disponibili all’indirizzo legal.gaijin.net/contentrules). L’Utente è l’unico responsabile per tutti i CGU pubblicati dall’Utente. Quando condivide i CGU, l’Utente deve indicare chiaramente che si tratta di una sua creazione e assicurarsi che non vengano presentati come contenuto approvato, avallato o creato in collaborazione con o su richiesta di Gaijin o dei suoi affiliati. Gaijin si riserva il diritto, a sua esclusiva discrezione, di richiedere la rimozione di qualsiasi CGU in qualsiasi momento.

5. FORUM E COMUNICAZIONE

5.1. L'Utente può comunicare con altri utenti inviando messaggi tramite i Servizi (ad es., forum del Sito web, commenti o chat di gioco). Gaijin può imporre regole aggiuntive per tale comunicazione, ad esempio incorporandole nei Termini e Condizioni.

5.2. L'Utente può anche contattare Gaijin con messaggi tramite Servizi, forum o email. 

6. MARKETPLACE, NEGOZIO E SERVIZI A PAGAMENTO

6.1. Alcuni Servizi forniscono agli Utenti il diritto di acquisire e scambiare Oggetti di gioco (il cui utilizzo è coperto dall'EULA) presso il Negozio o il Marketplace. Gaijin può imporre regole aggiuntive per l'acquisizione e lo scambio, ad esempio incorporandole nei Termini e Condizioni.

6.2. La fornitura di alcuni Servizi (incluso l'ottenimento del diritto di utilizzare gli Oggetti di gioco) potrebbe richiedere un pagamento. Tali pagamenti devono essere effettuati come previsto dalla Sezione 7 di seguito e in conformità con altre regole/istruzioni di Gaijin, inclusi i Termini e Condizioni.

7. ADDEBITI E FATTURAZIONE

7.1. L'Utente accetta di pagare tutte le commissioni (che possono includere eventuali tasse applicabili) sostenute dall'Utente o da chiunque utilizzi l'Account dello stesso. Il prezzo di qualsiasi prodotto, servizio o diritto acquistato tramite i Servizi è il prezzo specificato al momento dell'acquisto da parte dell'Utente. Gaijin può modificare in qualsiasi momento il prezzo di qualunque prodotto o servizio offerto tramite il Servizio.

7.2. Quando effettua acquisti online con i Servizi, l'Utente deve fornire informazioni veritiere, corrette e complete su di sé e utilizzare mezzi di pagamento non fraudolenti. Supponiamo che l'Utente fornisca informazioni personali o finanziarie false, inesatte o incomplete, o che Gaijin abbia ragionevoli motivi per sospettare che qualsiasi informazione sia falsa, inesatta o incompleta. In tal caso, Gaijin ha il diritto di annullare la relativa transazione finanziaria e di riferire alle autorità competenti i dettagli di tale incidente.

7.3. Tutti gli acquisti effettuati tramite i Servizi non sono rimborsabili indipendentemente dal metodo di pagamento, salvo quanto previsto dalla legge vigente. L'Utente si assume la piena responsabilità di confermare che il telefono, il computer o altro dispositivo disponga del software appropriato e sia compatibile con i prodotti, le applicazioni o i servizi acquistati, scaricati o altrimenti ottenuti tramite i Servizi.

7.4. Gli acquisti di Servizi tramite piattaforme di terze parti sono regolati in conformità ai termini e alle condizioni della piattaforma in questione. Contattare direttamente il Negozio o la piattaforma di pagamento pertinente per qualsiasi domanda relativa a pagamenti, fatturazione o rimborsi. Gaijin non controlla questi processi.

7.5. Alcuni prodotti, servizi o diritti disponibili attraverso i Servizi potrebbero essere offerti sotto forma di abbonamenti ricorrenti, soggetti a fatturazione automatica a intervalli di tempo predeterminati (“Abbonamento”). L’Utente riconosce che i pagamenti per l’Abbonamento saranno elaborati automaticamente fino alla disdetta dell’Abbonamento, in conformità con i termini descritti nel presente documento.

7.5.1. I dettagli dell’Abbonamento, inclusi periodo iniziale, prezzo, intervalli di fatturazione e qualsiasi altra informazione rilevante, saranno chiaramente specificati nell’interfaccia di Abbonamento prima della sottoscrizione.

7.5.2. Gaijin si riserva il diritto di modificare il prezzo dell’Abbonamento in qualsiasi momento. In caso di modifica del prezzo, Gaijin ne darà comunicazione all’Utente con almeno 30 giorni di preavviso, a meno che la legge vigente non richieda o consenta un minor preavviso. Se l’Abbonamento è stato acquistato tramite una piattaforma di terze parti, le condizioni di tale piattaforma potrebbero disciplinare le regole per le modifiche dei prezzi.

7.5.3. L’Utente può annullare l’Abbonamento in qualsiasi momento. L’annullamento ha effetto a partire dall’inizio del ciclo di fatturazione successivo. L’Utente continuerà ad avere accesso ai vantaggi dell’Abbonamento fino al termine del periodo di pagamento in corso.

7.5.4. Se il pagamento dell’Abbonamento non andasse a buon fine a causa di un problema relativo al metodo di pagamento dell’Utente, Gaijin potrà sospendere o terminare temporaneamente l’Abbonamento fino all’elaborazione del pagamento. Ciò potrebbe influire sulla data di inizio del periodo di Abbonamento successivo e sulla data di fatturazione dei periodi successivi. Se Gaijin non riuscisse ad addebitare l’importo sul metodo di pagamento selezionato dall’Utente (ad es., a causa di scadenza o fondi insufficienti), l’Utente resterà responsabile di eventuali importi in arretrato e Gaijin tenterà di addebitare l’importo sul metodo di pagamento aggiornato una volta che l’Utente avrà fornito le informazioni necessarie.

7.5.5. Gaijin si riserva il diritto di terminare l’Abbonamento dell’Utente in qualsiasi momento. In alcuni casi, Gaijin può terminare immediatamente l’Abbonamento, in particolare se l’Utente non paga la quota di Abbonamento o se la risoluzione è giustificata in base a interessi reciproci (ad es., quando Gaijin sospende l’Account dell’Utente o limita l’accesso ai Servizi in conformità con i Termini e Condizioni).

7.5.6. Se l’Utente viola i Termini e Condizioni, l’EULA o altre regole di Gaijin, e Gaijin sospende o chiude l’Account dell’Utente o l’accesso ai Servizi, l’Utente non ha diritto al rimborso del tempo di Abbonamento non fruito durante la sospensione o a seguito della chiusura dell’Account.

L’UTENTE RICONOSCE CHE GAIJIN NON È OBBLIGATA A RIMBORSARE ALCUN PAGAMENTO DI ABBONAMENTO, TRANNE QUANTO RICHIESTO DALLA LEGGE VIGENTE.

8. CONDOTTA DELL'UTENTE

8.1. Durante l'utilizzo dei Servizi, all'Utente NON è consentito effettuare le seguenti azioni:

8.1.1. postare, pubblicare, inviare, promuovere, citare e inserire un collegamento a informazioni che:

а) violino i diritti di terze parti, inclusi i diritti di proprietà intellettuale,

b) siano di natura pubblicitaria o promozionale,

c) siano offensive, anche dal punto di vista religioso, sessuale, etnico, nazionale, personale o altro,

d) usino un linguaggio diffamatorio, offensivo o minaccioso,

e) contengano nudità o siano di natura sessuale o pornografica,

f) siano illegali, ingannevoli o fraudolente, 

j) violino la privacy di terzi,

h) contengano molestie o promuovano e incoraggino molestie o violenza eccessiva, 

i)incoraggino un reato o diano origine a responsabilità civile,

j) violino altrimenti i Termini e Condizioni (inclusi i presenti Termini) o la legge vigente.

8.1.2. influenzino intenzionalmente l'utilizzo e l'esperienza del Servizio da parte di terzi;

8.1.3. cerchino di ottenere l'accesso non autorizzato ai Servizi o all'Account di qualcun altro, o raccolgano informazioni da o tramite i Servizi diversi da quelli consentiti dai Termini e Condizioni.

8.2. L'elenco di cui sopra non è esaustivo e determinati Servizi possono prevedere Regole di condotta specifiche. Ad esempio, le Regole di gioco (vedi Allegato n. 1 di seguito) contengono informazioni riguardanti le azioni proibite e le sanzioni all'interno dei nostri Giochi.

8.3. Gaijin decide in modo indipendente e a sua esclusiva discrezione le conseguenze della violazione delle regole di condotta dell'Utente in ogni caso, inclusa la disattivazione o la cancellazione dell'Account dell'Utente. L'Utente ha il diritto di obiettare sulla decisione di Gaijin contattando il nostro Servizio di assistenza e fornendo prove sufficienti della non-violazione. 

9. PROVA DEL SERVIZIO

9.1. Gaijin può concedere all’Utente un diritto limitato, non trasferibile, non esclusivo e revocabile di utilizzare versioni di prova dei Servizi per identificare errori e contribuire a migliorarne le funzionalità. La partecipazione alla prova dei Servizi è soggetta ai Termini e Condizioni. Le prove dei Servizi possono comprendere prove su versioni alfa e beta, incluse prove chiuse, che devono rimanere riservate come previsto dalla clausola 9.3 del presente documento. La partecipazione alle prove chiuse è soggetta alla previa approvazione di Gaijin, rilasciata a sua assoluta discrezione. Gaijin valuta caso per caso la decisione di concedere agli Utenti l’accesso alle prove chiuse.

9.2. La partecipazione alle prove è gratuita e personale. È vietato cedere a terze parti l'accesso (nonché il diritto di accesso) ai Servizi.

9.3. Tutte le informazioni acquisite e/o fornite dall’Utente durante le prove chiuse dei Servizi (inclusi, senza limitazioni, commenti, idee o altro feedback) sono strettamente riservate. L’Utente non deve divulgare nessuna informazione sui Servizi rivelata durante la fase di prova chiusa, inclusi, a titolo esemplificativo ma non esaustivo, dettagli su caratteristiche, funzionalità, gameplay e trama. L’Utente deve altresì astenersi dal pubblicare o condividere schermate, registrazioni dello schermo o qualsiasi altro materiale contenente contenuti dei Servizi chiusi o divulgare errori trovati durante le prove. Inoltre, è vietato lo streaming del gameplay (o qualsiasi altro utilizzo pubblico dei Servizi) durante i test chiusi. Per maggiore chiarezza, la divulgazione di informazioni modificate, alterate o redatte in qualsiasi modo per eludere le suddette limitazioni costituisce una violazione del presente obbligo alla riservatezza. L’obbligo alla riservatezza resta valido a tempo indeterminato o per la durata massima consentita dalla legge vigente, a seconda di quale sia minore. L’Utente riconosce che una violazione della riservatezza causerebbe danni irreparabili, e che Gaijin ha il diritto di chiedere il pieno risarcimento di ogni danno derivante da tale violazione.

9.4. Le versioni di prova dei Servizi potrebbero essere rese non disponibili in qualsiasi momento a discrezione di Gaijin, inclusi eventuali progressi, obiettivi, Oggetti di gioco o altri dati. L’Utente riconosce che i Servizi in prova potrebbero non funzionare come previsto, contenere bug ed errori, e sono forniti “COSÌ COME SONO”. Gaijin non fornisce alcuna garanzia sui Servizi in prova, né espressa né implicita.

10. ESCLUSIONE DI GARANZIA E INDENNIZZO

10.1. I Servizi sono utilizzati a rischio e pericolo dell'Utente e con l'accordo che l'Utente sarà l'unico responsabile per eventuali danni al proprio dispositivo, perdita di dati o altri danni derivanti da tali attività. Gaijin NON fornisce alcuna garanzia in relazione ai Servizi, salvo diversamente specificato nei presenti Termini e Condizioni, incluso, senza limitazioni, il fatto che i Servizi siano accessibili, privi di rischi, adatti a uno scopo particolare, privi di errori e idonei e non dannosi per la salute e il benessere dell'Utente. Appaltatori, agenti, rivenditori o distributori di Gaijin o di qualsiasi altra terza parte non avranno il diritto di modificare la presente garanzia limitata o fornire garanzie aggiuntive a meno che Gaijin non lo accetti per iscritto.

10.2. L'Utente indennizzerà e manleverà Gaijin e i suoi agenti, dipendenti, direttori, successori, cessionari e licenziatari da e contro qualsiasi pretesa, responsabilità, perdita, costo e danno (incluse le spese legali) derivanti, direttamente o indirettamente, in connessione con o in relazione alla, dalla condotta dell'Utente o dalla violazione dei Termini e Condizioni (inclusi i presenti Termini).

10.3. In nessun caso Gaijin o una delle sue affiliate sarà responsabile per eventuali danni diretti, indiretti, consequenziali, punitivi, speciali o incidentali (inclusi, senza limitazioni, danni per perdita di affari, contratti, entrate, dati, informazioni o interruzione dell'attività), in base a qualsiasi teoria di responsabilità risultante, derivante o in connessione con l'uso o l'impossibilità di utilizzare i Servizi o i contenuti, i prodotti, il servizio, le dichiarazioni o le azioni di terze parti in o tramite i Servizi, qualsiasi accesso o alterazione di trasmissione o dati, qualsiasi informazione inviata o ricevuta, o non inviata o ricevuta, qualsiasi mancata memorizzazione dei dati, qualsiasi perdita di dati, perdita o danneggiamento di file, contenuti e/o qualsiasi Servizio disponibile, anche se Gaijin è stata informata della possibilità di tali danni. Questa limitazione non si applica alla responsabilità per morte o lesioni personali nella misura in cui la legge vigente vieti tale limitazione. Inoltre, poiché alcune giurisdizioni non consentono o limitano l'esclusione o la limitazione di responsabilità per danni consequenziali o incidentali, o non consentono l'esclusione o la limitazione di garanzie implicite, la suddetta limitazione potrebbe non essere applicabile in circostanze particolari.

11. VARIE

11.1. Accordo vincolante. I presenti Termini e Condizioni sono legalmente vincolanti per tutti gli Utenti e costituiscono un accordo scritto tra l’Utente e Gaijin. Accedendo o utilizzando i Servizi, l’Utente accetta di essere vincolato dai presenti Termini.

11.2. Modifiche. Gaijin si riserva il diritto di aggiornare, modificare o cambiare i presenti Termini e Condizioni in qualsiasi momento. In caso di modifiche significative, Gaijin notificherà l’Utente pubblicando i Termini e Condizioni aggiornati sui suoi Siti web. In caso di modifiche sostanziali, Gaijin può richiedere che l’Utente accetti i Termini e Condizioni aggiornati (se l’Utente ha un Account). L’utilizzo continuato dei Servizi dopo tali aggiornamenti sarà considerato l’accettazione da parte dell’Utente dei Termini e Condizioni aggiornati. Se l’Utente non accetta le modifiche, deve cessare l’utilizzo dei Servizi.

11.3. Cessione. L’Utente non può cedere o trasferire a terze parti alcun diritto od obbligo ai sensi dei presenti Termini e Condizioni senza il previo consenso scritto di Gaijin. Tuttavia, Gaijin si riserva il diritto di cedere, trasferire o delegare, in tutto o in parte, qualsiasi dei propri diritti e obblighi, ai sensi dei Termini e Condizioni, a qualsiasi terza parte a sua esclusiva discrezione, senza il consenso dell’Utente. In tal caso, Gaijin aggiornerà i Termini e Condizioni secondo la necessità.

11.4. Clausola liberatoria. Qualora una qualsiasi disposizione dei presenti Termini e Condizioni venga ritenuta invalida, illegale o inapplicabile da un tribunale competente, le restanti disposizioni rimarranno pienamente valide ed efficaci. La disposizione invalida o inapplicabile sarà modificata nella misura necessaria a renderla applicabile e a rispecchiare il più fedelmente possibile l’intento originale della disposizione.

11.5. Intero accordo. I presenti Termini e Condizioni, unitamente a qualsiasi documento o accordo incorporato per riferimento (inclusi EULA e Informativa sulla privacy), costituiscono l’intero accordo tra l’Utente e Gaijin in merito ai Servizi. Sostituiscono qualsiasi comunicazione, dichiarazione o accordo precedente o contemporaneo, elettronico, orale o scritto, tra l’Utente e Gaijin in merito ai Servizi.

11.6. Forza maggiore. Gaijin non potrà essere ritenuta responsabile per eventuali inadempimenti o ritardi nell’esecuzione dei propri obblighi ai sensi dei presenti Termini dovuti a cause al di fuori del proprio ragionevole controllo, inclusi, a titolo esemplificativo ma non esaustivo, disastri naturali, guerre, terrorismo, scioperi, blackout, interruzioni del servizio Internet o normative governative.

11.7. Rinuncia. Il mancato esercizio o la mancata applicazione da parte di Gaijin di qualsiasi diritto o disposizione dei presenti Termini non costituirà una rinuncia a tale diritto o disposizione. Qualsiasi rinuncia a qualsiasi disposizione dei presenti Termini sarà efficace solo se redatta per iscritto e firmata da un rappresentante autorizzato di Gaijin.

11.8. Nessun beneficiario terzo. I presenti Termini e Condizioni sono intesi esclusivamente a beneficio di Gaijin e dell’Utente e non intendono favorire alcuna terza parte. Nessuna terza parte avrà alcun diritto di far rispettare i presenti Termini, salvo quanto espressamente indicato nel presente documento.

11.9. Sopravvivenza. Qualsiasi disposizione dei presenti Termini che, per sua natura, debba sopravvivere alla risoluzione, incluse, a titolo esemplificativo ma non esaustivo, le disposizioni relative alla proprietà intellettuale, all’indennizzo e alla limitazione di responsabilità, rimarrà in vigore anche dopo la risoluzione o la scadenza dei presenti Termini.

12. LEGGE VIGENTE E RISOLUZIONE DELLE CONTROVERSIE

12.1. I Termini e Condizioni (inclusi i presenti Termini) e qualsiasi reclamo o controversia derivante da o in connessione con essi sono regolati dalle leggi della Repubblica di Cipro, tranne nei seguenti casi.

* Per i residenti negli Stati Uniti e in Canada, qualsiasi controversia derivante da o correlata ai Termini e Condizioni (inclusi i presenti Termini) sarà regolata a tutti gli effetti dalle leggi dello Stato della California, Stati Uniti, senza riguardo alle disposizioni sul conflitto di leggi (in particolare, il Federal Arbitration Act degli Stati Uniti che regola l'interpretazione e l'applicazione dell'accordo di arbitrato e le disposizioni di esclusione delle azioni collettive).

* Per i residenti in Australia, qualsiasi controversia derivante da o correlata ai Termini e Condizioni (inclusi i presenti Termini) sarà regolata in tutto e per tutto dalle leggi vigenti in Australia.

* In termini di Accordo di Contribuzione, la legge vigente e la risoluzione delle controversie sono stabilite dall'Accordo di Contribuzione.

12.2. In caso di controversia derivante da o in connessione con i presenti Termini, l'utente e Gaijin negozieranno tale controversia entro 60 giorni di calendario dal ricevimento di un avviso scritto di controversia.

Tale avviso scritto deve essere inviato fisicamente per posta all'indirizzo indicato nella Sezione 1 dei presenti Termini ed elettronicamente all'indirizzo email legal@gaijin.net, e deve contenere le seguenti informazioni:

* il nome completo e le informazioni di contatto del ricorrente e del suo rappresentante (se presente);

* descrizione della natura e della base del reclamo e della controversia;

* descrizione della prestazione richiesta a Gaijin in base e in relazione al reclamo.

12.3. Se la controversia non può essere risolta mediante negoziazione come previsto dalla clausola 12.2, e nella misura consentita dalla legge vigente, tutte le controversie saranno risolte mediante arbitrato riservato vincolante.

12.3.1. Per gli Utenti residenti nell’Unione Europea o altrove (con l’esclusione di USA, Canada e Australia):

* Qualsiasi controversia, disputa o reclamo derivante dai o relativo ai Termini e Condizioni, inclusa ogni questione riguardante la loro esistenza, validità o risoluzione e qualsiasi reclamo extracontrattuale, sarà riferita e infine risolta tramite un arbitrato in conformità con le Regole di arbitrato del Cyprus Arbitration and Mediation Centre vigenti in quel momento, le cui Regole si considerano incorporate per riferimento nella presente clausola. L’arbitrato sarà amministrato dal Cyprus Arbitration and Mediation Centre (“CAMC”). La sede, cioè il luogo giuridico dell’arbitrato, sarà Nicosia, Cipro. L’autorità con il potere di nomina sarà il Consiglio di amministrazione del CAMC. Il numero di arbitri sarà uno. La lingua da utilizzare nel procedimento arbitrale sarà l’inglese. La legge applicabile ai Termini e Condizioni sarà il diritto sostanziale di Cipro.

* Se l’arbitrato tramite la piattaforma di cui sopra non fosse applicabile, qualsiasi reclamo o controversia legale dovrà essere risolto esclusivamente da un tribunale di Cipro.

12.3.2. Per gli Utenti residenti negli Stati Uniti e in Canada o che presentano qualsiasi reclamo nei confronti di Gaijin in tali paesi:

* Qualsiasi reclamo legale, contenzioso o altra controversia tra l'Utente e Gaijin derivante da o comunque correlata in qualsiasi modo ai Termini e Condizioni (inclusi i presenti Termini) sarà risolta in arbitrato confidenziale vincolante condotto davanti a un arbitro commerciale dell'American Arbitration Association (“AAA”) (Arbitrato vincolante). Per l'arbitrato verranno utilizzate le regole e le procedure di AAA, comprese le Regole di arbitrato dei consumatori. Tuttavia, in caso di conflitto tra i presenti Termini e Condizioni (inclusi i presenti Termini) e le regole e le procedure di AAA, seguiremo i presenti Termini. L'arbitrato sarà avviato a San Francisco, Stato della California, USA. L'Utente e Gaijin accettano di sottoporsi alla giurisdizione personale di tale tribunale per imporre l'arbitrato, sospendere il procedimento in attesa dell'arbitrato o confermare, modificare, annullare o emettere un giudizio sul lodo emesso dall'arbitro. La lingua dell'arbitrato sarà l'inglese. L'Utente accetta di rinunciare volontariamente e consapevolmente al proprio diritto a un processo con giuria e di procedere in altro modo in una causa in un tribunale statale o federale. Il lodo dell'arbitro sarà definitivo e vincolante per l'Utente e Gaijin e può essere inserito come sentenza in qualsiasi tribunale della giurisdizione competente.

12.3.3. Per gli Utenti residenti in Australia:

* Qualsiasi reclamo legale, contenzioso o altra controversia tra l'Utente e Gaijin derivante da o comunque correlato in qualsiasi modo ai Termini e Condizioni (inclusi i presenti Termini) sarà risolto in conformità delle leggi australiane vigenti (ad es., presentato a un giudice di pace locale).

NOTA: L'Utente accetta espressamente che in termini di reclami e controversie non soggetti all'accordo di arbitrato di cui sopra (o se tale arbitrato è inapplicabile per qualsiasi motivo), la giurisdizione esclusiva per qualsiasi reclamo o azione derivante da o relativa ai Termini e Condizioni (inclusi i presenti Termini) saranno i tribunali statali della Repubblica di Cipro, e l'Utente acconsente espressamente all'esercizio della giurisdizione personale di tali tribunali.

12.4. RINUNCIA ALL'AZIONE COLLETTIVA (CLASS ACTION). L'UTENTE ACCETTA ESPRESSAMENTE CHE NESSUN'ALTRA CONTROVERSIA SARÀ UNITA O FUSA CON LA PROPRIA CONTROVERSIA, SIA IN UN ARBITRATO COLLETTIVO O IN ALTRO CASO. L'UTENTE E GAIJIN ACCETTANO CHE NON VI SIA ALCUN DIRITTO O AUTORITÀ DI ARBITRARE QUALSIASI CONTROVERSIA SU BASI DI AZIONI COLLETTIVE O PROCEDURE DI AZIONI COLLETTIVE, CHE NON VI SIA ALCUN DIRITTO O AUTORITÀ DI PRESENTARE QUALSIASI CONTROVERSIA COME RAPPRESENTANTE O COME PROCURATORE GENERALE PRIVATO E CHE NESSUN ARBITRATO POSSA ESSERE COMBINATO CON QUALSIASI ALTRO ARBITRATO.

12.5. Qualsiasi reclamo o controversia derivante dai o in relazione ai Termini e Condizioni deve essere avviato entro 1 anno dalla data in cui si è verificata la causa dell’azione, a meno che la legge vigente non richieda un periodo più lungo.

12.6. Tutti i procedimenti arbitrali saranno riservati e nessuna informazione relativa all’arbitrato, incluso il lodo finale, sarà divulgata a terze parti senza il previo consenso scritto di entrambe le parti, salvo quanto richiesto dalla legge.

13. INFORMAZIONI DI CONTATTO

13.1. Per contattare Gaijin, utilizzare il nostro portale del Servizio di assistenza, attualmente disponibile all'indirizzo support.gaijin.net.

ALLEGATO N.1. REGOLE DI GIOCO

1. Per garantire un'esperienza di gioco piacevole per tutti, l'Utente deve comportarsi in modo rispettoso e appropriato nei confronti degli altri giocatori mentre utilizza i nostri Giochi. Ciò include, a titolo esemplificativo, che non è consentito utilizzare nickname o nomi di Clan (squadroni, ecc.), slogan, loghi, descrizioni, ecc., o diffondere altri contenuti illegali, di natura sessuale, fuorvianti, travisanti o che promuovano incitamento all'odio, contengano commenti dispregiativi e offensivi o che si riferiscano a figure o gruppi controversi in modo da incitare conflitti, degradare la dignità umana o incoraggiare il rovesciamento forzato dei governi. 

2. L'Utente deve giocare in modo corretto e non interrompere intenzionalmente il gioco della sua squadra. Ad esempio, non deve ferire di proposito i suoi compagni di squadra (“fuoco amico”), bloccarne i movimenti o rimanere inattivo (“AFK”) durante una sessione di gioco. L'Utente non deve utilizzare cheat, bug, exploit o altri metodi di gioco sleale.

3. Non è consentito condividere spam, utilizzare un linguaggio offensivo, promuovere la discriminazione, pubblicare contenuti provocatori, impegnarsi in discussioni che violano la legge, diffondere incitamento all'odio o sostenere altra propaganda dannosa, o discutere argomenti che violano la decenza e la moralità, sia tramite testo che tramite chat vocale o altro. Inoltre, l'Utente non deve condividere i dati personali di altri individui, minacciare, diffondere informazioni false o discutere pubblicamente le azioni dell'Amministrazione. L'Utente deve utilizzare la lingua propria della zona linguistica della chat di gioco (se presente).

4. L'Utente non può utilizzare il sistema di reclamo nel gioco per inviare reclami irrilevanti o infondati o insultare qualcun altro, che si tratti di individuo, gruppo o azienda.

5. Gli Utenti possono segnalare contenuti discutibili riscontrati nelle chat di gioco. Di solito esaminiamo tali segnalazioni entro due settimane e potremmo adottare le misure appropriate. Ci riserviamo tuttavia il diritto di non rivelare i dettagli della nostra decisione.

6. Non supportiamo né sosteniamo entità politiche, ed è vietato utilizzare i nostri Giochi per qualsiasi scopo politico. Tra le altre cose, i messaggi nelle chat di gioco, i nomi dei Clan (squadroni, ecc.), i loghi e le descrizioni non dovrebbero contenere contenuti politici, a eccezione del contenuto neutro che Gaijin può occasionalmente aggiungere (ad esempio, bandiere ed emblemi nazionali degli stati membri delle Nazioni Unite).

7. L'Amministrazione si riserva il diritto di non interferire nelle attività del Clan, in particolare nella distribuzione dell'autorità del Clan tra i propri membri, nelle azioni dei gestori del Clan o nel caso qualcuno crei un Clan con un nome o logo simile.

8. Se l'Utente viola queste Regole di gioco, l'Amministrazione può intraprendere qualsiasi misura riparatoria o imporre una penalità a sua scelta in qualsiasi momento e senza ulteriori spiegazioni, ad esempio, modificando nickname o nomi/descrizioni di Clan (squadroni, ecc.) in violazione, limitando l'accesso dell'Utente a un Gioco, sciogliendo un Clan (squadrone, ecc.), imponendo restrizioni sull'uso delle chat di gioco (“mute”), eliminando o sospendendo l'Account dell'Utente o imponendo qualsiasi altra sanzione. In tal caso l'Utente non avrà diritto a un rimborso o ad alcun tipo di risarcimento.

9. Se le azioni dell'Utente non violano esplicitamente le regole delineate nel presente documento, ma portano a reclami sostanziali da parte di altri Utenti o danneggiano gli interessi di terze parti o di Gaijin, l'Amministrazione si riserva il diritto di applicare la Restrizione di accesso al gioco o eliminare l'Account dell'Utente.

10. Di norma, le decisioni dell'Amministrazione sono definitive. Questa può valutare eventuali ricorsi caso per caso a sua discrezione.

IMPORTANTE: Per interpretazioni dettagliate e indicazioni sulle azioni vietate e sulle sanzioni corrispondenti nei nostri Giochi, fare riferimento al Codice di condotta Gaijin, disponibile su legal.gaijin.net/codeofconduct. Si tenga presente che il codice è un documento di riferimento che ha uno scopo esplicativo e non vincola o limita l'applicazione di queste Regole di gioco da parte di Gaijin.

ALLEGATO N.2. CONTRATTO DI LICENZA CON L'UTENTE FINALE

AVVISO IMPORTANTE: L’UTENTE È PREGATO DI LEGGERE ATTENTAMENTE IL PRESENTE DOCUMENTO PRIMA DI ACCETTARLO. L’UTENTE DEVE AVER RAGGIUNTO I 18 ANNI O LA MAGGIORE ETÀ NELLA PROPRIA GIURISDIZIONE PER ACCETTARE QUESTO CONTRATTO. MAGGIORI DETTAGLI SUI REQUISITI DI ETÀ SONO DISPONIBILI NELLA SEZIONE 7 DEL PRESENTE DOCUMENTO.

La rappresentazione nei Giochi di qualsiasi arma o veicolo del mondo reale non implica la partecipazione allo sviluppo del prodotto, la sponsorizzazione o l'approvazione di qualsiasi produttore di armi o veicoli.

1. CONCESSIONE DELLA LICENZA

1.1. Concessione della licenza. Col presente documento Gaijin concede all’Utente il diritto di archiviare, scaricare, installare, eseguire e visualizzare l’ultima versione del client di Gioco pertinente su dispositivi informatici, siano essi computer desktop, laptop, dispositivi mobili o console di gioco, per cui i Giochi sono stati progettati specificamente da Gaijin. Questa licenza è concessa esclusivamente per l’uso personale e non commerciale, e al solo scopo di giocare ai Giochi.

1.1.1. Alcuni Giochi potrebbero essere disponibili e utilizzabili senza un client di Gioco dedicato. In tali casi, i diritti sopra menzionati si applicano a una sola copia di tali Giochi, concessa esclusivamente per giocare ai Giochi e per qualsiasi possibile utilizzo in combinazione con altri Servizi di Gaijin.

1.2. Ambito della licenza. Le disposizioni di questa sezione si applicano a meno che la Sezione 1.1.1. non sia applicabile ai Giochi specifici. Nonostante siano definiti come “Licenza di gioco”, i diritti concessi ai sensi della presente Licenza si riferiscono esclusivamente al client di Gioco che Gaijin ha deliberatamente reso disponibile per il download, l’installazione e l’utilizzo. All’Utente non è consentito archiviare, scaricare, modificare o utilizzare in altro modo qualsiasi parte dei Giochi che non faccia parte del client di Gioco (ovvero il lato client del Gioco), inclusi, a titolo esemplificativo ma non esaustivo, qualsiasi componente lato server e gli Oggetti di gioco. Consultare la Sezione 6 del presente EULA per maggiori informazioni sull’utilizzo degli Oggetti di gioco. La presente Licenza consente all’Utente di interagire con le parti non client dei Giochi esclusivamente nella misura in cui siano rese tecnicamente disponibili da Gaijin all’interno dei Giochi, fermo restando che Gaijin si riserva il diritto di modificare le modalità di tale interazione a sua esclusiva discrezione.

1.3. La Licenza concessa all'Utente ai sensi del presente EULA è:

* non esclusiva: l'Utente (licenziatario) non è l'unico Utente, e possiamo concedere ad altri la stessa o qualsiasi altra Licenza di uno qualsiasi dei nostri Giochi;

* solo per uso personale: l'Utente può utilizzare il Gioco solo sul proprio dispositivo personale (che viene utilizzato esclusivamente per i suoi scopi personali e principalmente dall'Utente stesso) e l'utilizzo del Gioco ne esclude esplicitamente qualsiasi uso commerciale o non personale;

* limitata: l'Utente può utilizzare i Giochi solo per gli scopi e con i mezzi previsti dal presente EULA e dai Termini e Condizioni;

* revocabile: ciò significa che possiamo revocare la Licenza in alcuni casi, come previsto di seguito nella Sezione 11 del presente EULA;

* non trasferibile: significa che la Licenza è concessa esclusivamente all'Utente, che non può assegnarla, concederla in sub-licenza o trasferirla in altro modo a qualsiasi altra persona (fisica o giuridica che sia). Per fugare qualsiasi dubbio, i diritti e gli obblighi dell'Utente ai sensi della Licenza non sono trasferibili, né in toto né in parte.

1.4. Natura della licenza. I Giochi vengono concessi in licenza all’Utente, non venduti. Ciò significa che l’Utente non possiede la copia digitale dei Giochi e che gli vengono concessi esclusivamente i diritti specificamente indicati nel presente EULA e nei Termini e Condizioni, salvo quanto richiesto dalla legge.

2. DURATA DELLA LICENZA E TERRITORIO

2.1. La durata della Licenza decorre dalla data di accettazione del presente EULA e dura fino alla sospensione o risoluzione del presente EULA, come stabilito di seguito nella Sezione 11.

2.2. L'Utente può utilizzare il Gioco in tutto il mondo, salvo diversamente specificato da Gaijin sul Sito web ufficiale del Gioco, all'interno del client di Gioco, su una copia fisica del Gioco o con qualsiasi altro mezzo a scelta esclusiva di Gaijin. Gaijin ha il diritto di modificare unilateralmente il territorio della Licenza secondo le modalità stabilite nel paragrafo 11.2 dei nostri Termini di servizio.

3. LIMITAZIONI DI LICENZA

3.1. La Licenza concessa all'Utente ai sensi del presente EULA ha determinate limitazioni. Gaijin ha il diritto di revocare la Licenza dell'Utente in caso di violazione delle limitazioni fornite in questa Sezione.

3.2. L'Utente accetta e garantisce incondizionatamente che, in nessuna circostanza, NON FARÀ (o tenterà di fare o favorirà l'esecuzione) quanto segue:

3.2.1. Nessun trasferimento

* non venderà, non affitterà, non presterà, non concederà in sublicenza, non distribuirà, non trasferirà o cederà in altro modo i Giochi (o copia degli stessi) in tutto o in parte, a una qualsiasi terza parte, salvo quanto diversamente richiesto dalla legge come disposizione obbligatoria;

* non consentirà a terze parti di trarre beneficio dai Giochi tramite contratti di multiproprietà, accordi di servizio, o qualsiasi forma di sfruttamento commerciale.

3.2.2. Nessun lavoro derivato o reverse engineering

* non cambierà, modificherà, tradurrà, creerà opere derivate, eseguirà il reverse engineering, ricaverà il codice sorgente, disassemblerà, decompilerà il Gioco in toto o in parte, o commetterà altre azioni specificate dal paragrafo 4.3 dei Termini di servizio.

3.2.3. Nessun uso dannoso o ingannevole

* non modificherà il codice del server (incluso l'uso di cheat, hack, ecc.);

* non sfrutterà i difetti nelle meccaniche di gioco (exploit, bug, ecc.);

* non utilizzerà software che automatizzano il processo di gioco (bot, mod), modificano il gameplay o la funzionalità del Gioco, garantiscono un vantaggio rispetto ad altri giocatori che non utilizzano tale software o modificano in altro modo l'esperienza di gioco, dell'Utente o di qualsiasi altro giocatore;

* non utilizzerà alcun software di terze parti che possa comunque interferire con il Gioco e che non sia autorizzato da Gaijin per uno o più Giochi particolari o per i servizi correlati, a meno che tale uso non sia consentito dalla legge come norma obbligatoria;

* non distruggerà, disabiliterà (o aiuterà a distruggere, disabilitare) qualsiasi computer o server utilizzato per supportare il Gioco e i servizi correlati; non caricherà file che contengano codice dannoso, inclusi virus, spyware, trojan, worm, dati intenzionalmente danneggiati o qualsiasi altro file che possa danneggiare o interferire con i Giochi e i relativi servizi; non organizzerà, assisterà o prenderà parte a qualsiasi tipo di attacco informatico, incluso, senza limitazione, il denial of service, né commetterà qualsiasi altra azione o tentativo di interruzione dei Giochi e dei servizi correlati;

* non utilizzerà il Gioco, consapevolmente o involontariamente, in violazione di qualsiasi legge o regolamento pertinente, o contribuirà a una violazione di qualsiasi legge o regolamento pertinente;

* non metterà a disposizione, offrirà, pubblicizzerà, promuoverà e in altro modo distribuirà uno qualsiasi dei suddetti mezzi di uso dannoso o ingannevole.

3.2.4. Nessun uso elusivo o manipolativo

* non si impegnerà a compiere qualsiasi atto in conflitto con lo spirito o l'uso previsto del Gioco e dei servizi correlati (come ragionevolmente determinato da noi), inclusi, ma senza limitazione, atti volti a eludere o manipolare il Gioco, le meccaniche di gioco e le regole stabilite dai Termini e Condizioni e da questo EULA.

3.2.5. Nessun uso commerciale

* non utilizzerà il Gioco o parti di esso per scopi commerciali, inclusi, senza limitazione: (1) per interagire con o favorire pubblicità o offerte commerciali, o (2) per trasferire Oggetti di gioco con mezzi diversi da quelli esplicitamente forniti dal Gioco o da altri servizi Gaijin.

3.2.6. Nessuna prestazione di servizi

* non utilizzerà il Gioco, o parti di esso, per fornire servizi di gioco a terze parti, inclusi altri Utenti, in cambio di commissioni di servizio o qualsiasi altro corrispettivo, inclusi esplicitamente, senza limitazione, il livellamento nel gioco, il livellamento della squadra, e i servizi di raccolta degli oggetti, prestazioni in missione, combattimento di battaglie in cambio di un pagamento, o servizi di raccolta delle risorse.

3.2.7. Nessuna trasmissione di informazioni non autorizzate

* non utilizzerà il Gioco per condividere informazioni non autorizzate, inclusi, senza limitazione, e-mail indesiderate, posta indesiderata, spam e qualsiasi materiale che promuova malware, spyware e download.

3.2.8. Nessuna connessione non autorizzata

* non utilizzerà, favorirà, creerà o manterrà qualsiasi connessione non autorizzata al Gioco, incluso, senza limitazione, (1) qualsiasi connessione a qualsiasi server non autorizzato che emuli o tenti di emulare qualsiasi parte del Gioco, o (2) qualsiasi connessione utilizzando programmi, strumenti specializzati, software non consentiti da Gaijin.

3.2.9. Nessun mining di dati nascosti

* non eseguirà mining o raccoglierà in altro modo qualsiasi dato di Gioco non destinato alla visualizzazione durante il normale (come previsto da Gaijin) sfruttamento di tale Gioco.

3.2.10. Limitazioni dei Termini di servizio

* non utilizzerà il Gioco in modo contrario ai Termini di servizio, incluse le Sezioni 3 e 4 del presente EULA. Per comodità dell'Utente, ecco alcuni esempi di tale uso proibito:

i) utilizzare nomi utente (o soprannomi) illegali o comunque non appropriati, come nomi di terroristi, leader nazisti o criminali di guerra nazisti; 

ii) rendere disponibile attraverso i Giochi qualsiasi materiale o informazione o commettere altre azioni che violino qualsivoglia diritto di terze parti (inclusa qualsiasi persona fisica o giuridica);

iii) pubblicare contenuti di nudo, sessuali, eccessivamente violenti, offensivi o comunque inappropriati, nonché distribuire i collegamenti a tali contenuti o utilizzare il Gioco in qualsiasi modo per tali scopi;

iv) pubblicare informazioni offensive, minacciose, oscene, diffamatorie, calunniose, o discutibili o offensive per etnia, sesso, religione, nonché distribuire i collegamenti a tali informazioni o utilizzare il Gioco in qualsiasi modo per tali scopi.

3.3. Questo elenco non è esaustivo: si prega di consultare anche i nostri Termini di servizio per saperne di più sull'uso e sulle limitazioni pertinenti ai servizi di Gaijin, inclusi i Giochi.

4. DIRITTI DI PROPRIETÀ E GESTIONE DEI DIRITTI DIGITALI

4.1. L'Utente accetta che il codice del computer, le immagini visive, i suoni, i sistemi, le idee, i metodi operativi, la documentazione e le altre informazioni contenute nei Giochi sono proprietà intellettuali e/o preziosi segreti commerciali di Gaijin o dei suoi fornitori e/o licenziatari e che sono protetti dalle leggi su proprietà intellettuale, dal diritto civile e penale.

4.2. L'Utente comprende inoltre che i Giochi sono un prodotto commerciale gestito da Gaijin a sua esclusiva discrezione.

4.3. Per tutelarsi dall’uso non autorizzato dei Giochi e proteggere la sua proprietà intellettuale e i diritti connessi, Gaijin può fare uso di diverse misure tecniche, come strumenti di gestione dei diritti digitali (DRM) e altre soluzioni di protezione (soluzioni anti-cheat, ecc.). Queste misure sono progettate per prevenire e rilevare l’accesso, la copia o la distribuzione non autorizzata dei Giochi. Inoltre, Gaijin potrebbe implementare queste misure per garantire che l’Utente stia utilizzando una copia legittima dei Giochi e per contribuire a mantenere il rispetto dei Termini e Condizioni. Utilizzando i Giochi, l’Utente riconosce e accetta di utilizzare le misure tecniche necessarie a tali scopi.

5. ACCESSO ALLA DEMO

Di tanto in tanto, Gaijin può fornire a determinati Utenti selezionati da Gaijin l'accesso a un particolare Gioco o a un Account Gaijin destinato esclusivamente all'avvio e all'uso del Gioco per un breve periodo specificato da Gaijin, in genere senza addebitare alcun costo per tale accesso (“Accesso alla demo”). Tuttavia, Gaijin non garantisce ai titolari dell'Accesso alla demo la sicurezza dei loro progressi di gioco, degli oggetti di gioco o la possibilità di trasferire i dati del proprio Account della demo all'Account Gaijin personale.

6. OGGETTI DI GIOCO E COMMISSIONI APPLICABILI

6.1. I Giochi di Gaijin sono generalmente distribuiti su base gratuita (salvo diversa indicazione esplicita di Gaijin o dei suoi partner di distribuzione). Indipendentemente dalla base di distribuzione (a pagamento, gratuita o altro), Gaijin di solito offre per denaro del “mondo reale” il diritto di utilizzare i dati di gioco opzionali per ampliare o migliorare il gameplay e l'esperienza di gioco dell'Utente, come ad esempio la valuta virtuale di gioco (con la quale l'Utente può acquistare altri oggetti di gioco), DLC, personaggi e oggetti virtuali (veicoli, armi, cavalcature, equipaggiamento militare, ecc.), nonché le relative skin, eventuali consumabili e altri oggetti/caratteristiche che modificano il gameplay e migliorano l'esperienza di gioco dell'Utente (collettivamente, “Oggetti di gioco”). Tali Oggetti di gioco costituiscono parte integrante del relativo Gioco, e la Licenza ne copre l'uso nella stessa misura del Gioco, comprese tutte le limitazioni applicabili. Gli Oggetti di gioco offerti o venduti per un Gioco di Gaijin non sono compatibili con nessun altro gioco, a meno che questo non sia espressamente favorito e consentito da Gaijin.

6.2. Gli Oggetti di gioco resi disponibili tramite i servizi di Gaijin sono concessi in licenza, non venduti. Il metodo e l'utilizzo degli specifici Oggetti di gioco possono dipendere da determinate meccaniche e/o scopi del gioco. 

6.3. Eventuali commissioni (sotto forma di valuta di gioco o denaro del “mondo reale”) pagate dall'Utente in cambio di qualsiasi Oggetto di gioco non sono rimborsabili e non possono essere scambiate con un altro Oggetto di gioco a meno che: 

* tale rimborso o scambio sia consentito esplicitamente e inequivocabilmente da Gaijin (ad esempio, l'Utente può scambiare valuta virtuale con un altro Oggetto di gioco rigorosamente nella misura espressamente consentita nel Gioco pertinente);

* sia previsto diversamente dai Termini di servizio;

* sia previsto diversamente dalla legge applicabile come norma obbligatoria.

SI PREGA DI PRENDERE IN CONSIDERAZIONE CHE GAIJIN NON EFFETTUA ALCUN RIMBORSO IN CASO DI, SENZA LIMITAZIONE, CANCELLAZIONE DELL'ACCOUNT GAIJIN DELL'UTENTE O SUA ALTRA SCADENZA, REVOCA DELLA LICENZA O ALTRA RISOLUZIONE DELL'EULA PER QUALSIVOGLIA MOTIVO.

6.4. Si prega di consultare inoltre i nostri Termini di servizio per maggiori dettagli sull'addebito e la fatturazione di eventuali commissioni applicabili effettuate all'interno dei servizi di Gaijin (inclusi negozio e marketplace per i quali potremmo invocare le regole aggiuntive che fanno parte dei Termini e Condizioni), inclusi i nostri Giochi. Si prega di prestare particolare attenzione alle Sezioni 5 e 6 di tale documento.

7. LIMITAZIONI D'ETÀ

7.1. Oltre all’età minima necessaria per accettare i Termini e Condizioni (incluso il presente EULA) come stabilito dai Termini e Condizioni (18 anni o l’età necessaria per il raggiungimento della maggiore età nella giurisdizione dell’Utente), si tenga presente che ciascun Gioco ha anche una propria classificazione per età o limitazioni (ad es., PEGI, ESRB, a seconda della regione).

7.2. A seconda della legge applicabile nel paese dell'Utente, se quest'ultimo (o un suo figlio che intende giocare al Gioco) ha un'età inferiore a quella minima richiesta, deve fare quanto segue:

* Astenersi dall'utilizzare i nostri Giochi;

* Consultare i propri genitori o tutore legale per sapere se l'Utente può giocare al Gioco;

* Compiere altre azioni come richiesto dalle leggi del proprio paese.

SE L’UTENTE HA MENO DI 18 ANNI (O ALTRA ETÀ NECESSARIA PER ACCETTARE COMPLETAMENTE DOCUMENTI LEGALMENTE VINCOLANTI NELLA PROPRIA GIURISDIZIONE), DEVE CHIEDERE A UN GENITORE O TUTORE LEGALE DI LEGGERE QUESTO DOCUMENTO E AUTORIZZARE L’USO DEL GIOCO. L’UTENTE NON PUÒ GIOCARE SENZA TALE CONSENSO.

8. PRECAUZIONI PER LA SALUTE

8.1. L'utente comprende e accetta che i contenuti audiovisivi del Gioco possono aggravare disturbi epilettici e altri disturbi neurologici. Se l'Utente è predisposto a tali malattie, consigliamo vivamente di consultare il proprio medico prima di giocare ai nostri Giochi o di rifiutare di giocare; Gaijin non è responsabile per le conseguenze dirette o indirette del Gioco in una situazione del genere. 

8.2. L'Utente riconosce anche che il gioco continuo può portare a un affaticamento eccessivo che può provocare alcune patologie, tra cui problemi alla vista, varie forme di deformità spinali, nevrosi e altri disturbi della salute. L'Utente è autonomamente responsabile di tenere traccia del tempo trascorso mentre gioca i nostri Giochi, organizzare pause/riposo, tenere la posizione corretta mentre gioca e adottare altre precauzioni per mantenere la sua salute al sicuro. 

8.3. Alcuni dei nostri Giochi includono funzionalità di Realtà virtuale (“VR”), che comportano ulteriori precauzioni specifiche per la salute e la sicurezza. L’Utente deve prestare la dovuta attenzione in ogni momento quando utilizza un visore VR e le apparecchiature o gli accessori correlati (“Apparecchiatura VR”) per garantire la propria sicurezza e il proprio benessere mentre utilizza i nostri Giochi.

PRIMA DI FARE USO DEL VR E/O DI UTILIZZARE APPARECCHIATURA VR DURANTE IL GIOCO, È NECESSARIO LEGGERE ATTENTAMENTE E SEGUIRE TUTTE LE PRECAUZIONI PER LA SICUREZZA E LA SALUTE INDICATE DI SEGUITO DA GAIJIN, NONCHÉ QUELLE FORNITE DAL PRODUTTORE DELL’APPARECCHIATURA VR DELL’UTENTE, CHE POSSONO ESSERE INDICATE NEL MANUALE D’USO, SULLA CONFEZIONE, SUL SITO WEB O IN ALTRE FONTI UFFICIALI.

8.3.1. L’Utente è pregato di notare che l’utilizzo del VR e/o di Apparecchiatura VR durante l’utilizzo dei nostri Giochi comporta rischi significativi. La mancata osservanza delle precauzioni necessarie, sia quelle stabilite dal produttore dell’Apparecchiatura VR che quelle descritte di seguito, può causare danni alla proprietà, lesioni personali a sé stessi o ad altri e, in casi estremamente rari, la morte.

8.3.2. L’Utente riconosce che l’utilizzo prolungato del VR può portare a una serie di sintomi avversi, inclusi, a titolo esemplificativo ma non esaustivo:

- Chinetosi (ad es., vertigini, nausea, affaticamento, fastidio agli occhi, sudorazione eccessiva);

- Problemi visivi (ad es., affaticamento degli occhi, visione offuscata, secchezza oculare, difficoltà a mettere a fuoco);

- Sintomi neurologici (ad es., mal di testa, disorientamento, difficoltà di coordinazione);

- Lesioni muscolari (ad es., dolore al collo, lesioni da stress ripetitivo, mal di schiena);

- Crisi epilettiche;

- Disturbi del sonno;

- Altri sintomi correlati.

Consigliamo vivamente all’Utente di interrompere immediatamente il gioco se dovesse riscontrare uno qualsiasi dei sintomi sopra elencati o accusare malessere mentre utilizza il VR e/o l’Apparecchiatura VR.

8.3.3. Sconsigliamo vivamente di utilizzare il VR sotto l’effetto di alcol, droghe o qualsiasi altra sostanza medica. Se l’Utente ha una condizione medica preesistente che potrebbe essere influenzata dall’utilizzo del VR, consigliamo all’Utente di consultare un professionista medico qualificato (ad es., il medico dell’Utente) prima di utilizzare l’Apparecchiatura VR.

8.3.4. L’Utente riconosce che l’utilizzo del VR e/o di Apparecchiatura VR riduce significativamente la sua consapevolezza dell’ambiente circostante e che potrebbe avere difficoltà a sentire o vedere ciò che accade attorno a lui. Per ridurre al minimo il rischio di lesioni o danni alla proprietà, consigliamo vivamente all’Utente di preparare anticipatamente l’area di gioco assicurandosi ampio spazio, rimuovendo qualsiasi ostacolo come fili o giocattoli, ed evitandone l’uso vicino a balconi, finestre, scale, mobili o qualsiasi oggetto che potrebbe causare danni o essere danneggiato nel corso del gioco. Inoltre, consigliamo all’Utente di regolare le impostazioni audio in modo tale da poter rimanere consapevole dell’ambiente circostante.

8.3.5. In nessun caso Gaijin o alcuna delle sue affiliate potrà essere ritenuta responsabile per danni diretti, indiretti, consequenziali, punitivi, speciali o incidentali (inclusi, a titolo esemplificativo ma non esaustivo, perdita di affari, contratti, ricavi, dati, informazioni o interruzione di attività), ai sensi di qualsiasi teoria di responsabilità, derivanti da o legati all’interazione dell’Utente con altre persone, oggetti o con l’ambiente circostante nella sua area di gioco nel corso dell’utilizzo del VR e/o dell’utilizzo di Apparecchiatura VR per giocare a un Gioco. L’Utente riconosce, si assume e accetta espressamente tutti i rischi inerenti o associati all’utilizzo del VR e dell’Apparecchiatura VR durante il gioco. Sebbene in precedenza siano stati delineati alcuni rischi e certe misure di mitigazione, tale elenco non è esaustivo. L’Utente rinuncia espressamente anche a qualsiasi diritto di presentare un reclamo o un’azione legale contro Gaijin derivante da qualsiasi danno o pregiudizio che potrebbe subire a causa della mancata osservanza delle dovute precauzioni durante l’utilizzo del VR e/o l’utilizzo di Apparecchiatura VR.

CON IL PRESENTE DOCUMENTO L’UTENTE SOLLEVA GAIJIN E LE SUE AFFILIATE DA QUALSIASI RESPONSABILITÀ RISULTANTE DA, DERIVANTE DA O IN RELAZIONE ALL’UTILIZZO DEL VR E/O DELL’APPARECCHIATURA VR.

9. REQUISITI TECNICI E DI SISTEMA

9.1. Si prega di notare che i requisiti menzionati di seguito possono cambiare periodicamente, anche in relazione allo stesso Gioco. Ciò si deve principalmente alle modifiche apportate periodicamente da Gaijin al Gioco in accordo con la Sezione 10 del presente EULA. Tuttavia, Gaijin si riserva anche il diritto di modificare a sua esclusiva discrezione tali requisiti riguardo a qualsiasi Gioco.

9.1.1. Requisiti minimi. Ogni Gioco è progettato per essere eseguito su una o più piattaforme specifiche (sistemi operativi o dispositivi). In alcuni casi, un Gioco può possedere dei propri requisiti tecnici minimi per il dispositivo dell'Utente (ad esempio, in termini di CPU, GPU, RAM, spazio di archiviazione libero, ecc.), che sono indicati da Gaijin sul sito web ufficiale del Gioco, nella pagina ufficiale del Gioco di una piattaforma di gioco di terze parti o con altri mezzi a discrezione di Gaijin. Si prega di assicurarsi che la piattaforma in uso soddisfi tali requisiti minimi. In caso contrario, Gaijin non garantisce l'avvio o il corretto funzionamento del Gioco e non è responsabile di altri difetti nel funzionamento dello stesso. L'utente è l'unico responsabile di verificare che il dispositivo abbia a disposizione risorse sufficienti per archiviare e avviare il Gioco, inclusi RAM e spazio di archiviazione liberi, carico di CPU e GPU, ecc.

9.1.2. Requisiti consigliati. A scopo informativo e per comodità dell'Utente, di solito pubblichiamo i requisiti consigliati per i nostri Giochi relativi ai parametri tecnici del dispositivo dell'Utente. Si prega di prestare attenzione che tali requisiti raccomandati sono indicati solo a scopo informativo e non garantiscono il funzionamento impeccabile del Gioco, né implicano alcuna altra garanzia o assicurazione. Per fugare qualsiasi dubbio, se una piattaforma (dispositivo o sistema operativo) è indicata come “requisito consigliato” per un Gioco, significa che il Gioco è progettato per funzionare esclusivamente su tale piattaforma. Lo stesso vale per altri “requisiti consigliati”, che risultano chiaramente necessari dal contesto.

9.1.3. Requisiti di connessione Internet. Di solito, i Giochi di Gaijin richiedono una connessione Internet stabile ad alta velocità per funzionare correttamente e garantire una buona esperienza di gioco. Si prega di considerare che Gaijin non è responsabile per eventuali difetti nel funzionamento del Gioco derivanti dalla qualità (inclusa la velocità, la raggiungibilità dei server Gaijin e il tempo di risposta, o il cosiddetto “ping”) della connessione Internet dell'Utente.

10. PATCH, AGGIORNAMENTI E MODIFICHE

10.1. Per garantire il miglior livello di servizi, esperienza utente ed efficienza dei servizi Gaijin all'interno dei Giochi, abbiamo bisogno di applicare patch, aggiornare e modificare i nostri Giochi periodicamente. Ciò si traduce di solito in aggiornamenti obbligatori e/o automatici dei nostri Giochi, e le versioni precedenti potrebbero non avviarsi o funzionare finché non vengono aggiornate. 

10.2. Gaijin ha il diritto di modificare il codice del software del Gioco in qualsiasi momento a sua esclusiva discrezione. Tali modifiche possono influire, tra l'altro, sulla funzionalità del Gioco e sui suoi altri contenuti. Ad esempio, possiamo aggiungere o rimuovere contenuti o funzionalità di Gioco, correggere bug ed errori, apportare modifiche al bilanciamento, ecc.

10.3. Si presti particolare attenzione al fatto che alcune patch, aggiornamenti e modifiche potrebbero richiedere (e nel tempo richiederanno) requisiti tecnici più elevati per il dispositivo dell'Utente o un aumento del consumo di risorse del dispositivo da parte del Gioco; in caso contrario potrebbero portare (e nel tempo porteranno) a un calo delle prestazioni del Gioco e/o a una grafica inferiore o all'abbassamento di altre impostazioni.

10.4. Accettando questo EULA, l'Utente conferma ed è consapevole che, non aggiornando il Gioco, potrebbe essere impossibile un ulteriore utilizzo dello stesso e che questo EULA sarà considerato sospeso fino a quando non verrà effettuato l'aggiornamento.

11. RISOLUZIONE DELLA LICENZA

11.1. Risoluzione da parte dell'Utente. L'Utente può terminare questo EULA immediatamente interrompendo definitivamente l'uso dei nostri Giochi ed eliminandoli dal suo dispositivo.

11.2. Risoluzione da parte di Gaijin. Abbiamo il diritto di sospendere o terminare definitivamente questo EULA (il che significa anche limitare l'accesso a uno qualsiasi dei nostri Giochi) nei seguenti casi:

* se l'Utente viola sostanzialmente il presente EULA o i Termini e Condizioni;

* se l'Utente viola le Regole di gioco nei modi e nella misura previsti da tali Regole di gioco;

* se sospendiamo o eliminiamo l'Account Gaijin dell'Utente per i motivi indicati nei nostri Termini di servizio;

* se cessiamo la gestione e distribuzione del Gioco, o in altro modo smettiamo di dare accesso al Gioco, dandone adeguato preavviso;

* per altri motivi come previsto dai Termini e Condizioni.

11.3. In caso di risoluzione della Licenza come indicato nella presente Sezione dell'EULA, o per altri motivi previsti dai Termini e Condizioni, non avremo alcun obbligo o responsabilità futura nei confronti dell'Utente.

11.4. Se eseguita da Gaijin, la risoluzione della Licenza avrà effetto immediato, salvo diversa indicazione esplicita da parte di Gaijin o richiesta dalla legge applicabile come norma obbligatoria.

11.5. La risoluzione della Licenza è salva da qualsiasi obbligo e responsabilità dell'Utente e di Gaijin che siano emersi ed esistiti prima della risoluzione.

SI PREGA DI NOTARE CHE LA RISOLUZIONE DEI TERMINI E CONDIZIONI O DEI TERMINI DI SERVIZIO, O LA SOSPENSIONE DEL PRESENTE EULA, PORTANO ALLA CONSEGUENTE RISOLUZIONE/SOSPENSIONE DELLA LICENZA.

12. TERMINI AGGIUNTIVI DELLA PIATTAFORMA

Se l'Utente accede al Gioco tramite piattaforme di terze parti, sarà l'unico responsabile dell'utilizzo di tali piattaforme e di qualsiasi account su di esse (come account App Store di Apple, PlayStation o Xbox) in conformità con le politiche pertinenti a tali piattaforme e account. Si prega di fare riferimento ai termini delle specifiche piattaforme di seguito.

In ogni caso, tali piattaforme di terze parti non saranno responsabili per la violazione di questo EULA o per eventuali omissioni di Gaijin. Il presente EULA non mira in alcun modo a modificare nessuno degli accordi tra le piattaforme di terze parti e l'Utente: i termini di tali accordi prevarranno sempre sul presente EULA in tutto ciò che riguarda l'uso di tali piattaforme e l'uso della loro proprietà intellettuale.

Si tenga presente che Gaijin rispetterà tutti i requisiti delle piattaforme di terze parti per offrire all'Utente la possibilità di accedere ai Giochi attraverso tali piattaforme. Pertanto, a Gaijin potrebbe essere richiesto di modificare il presente EULA per conformarsi ai requisiti della piattaforma di terze parti.

12.1. Termini aggiuntivi dell'App Store di Apple

I seguenti termini e condizioni aggiuntivi si applicano ai Giochi disponibili su qualsiasi dispositivo personale iPhone o iPad di Apple, Inc. (“Apple”):

* Il presente EULA è concluso come specificato in precedenza tra Gaijin e l'Utente, non con Apple che non ha alcun obbligo ai sensi del presente EULA e che non può essere ritenuta responsabile per eventuali violazioni del presente EULA, comprese eventuali carenze e malfunzionamenti del Gioco. L'utilizzo dei Giochi forniti tramite Apple deve essere conforme alle regole di utilizzo stabilite nei Termini e condizioni dei Servizi multimediali Apple o nei Termini per i contenuti a volume. Tali regole di utilizzo prevarranno sui termini del presente EULA. 

* Come specificato nel paragrafo 1.3 del presente EULA, la Licenza concessa all'Utente non è trasferibile e, pertanto, sarà limitata al diritto di archiviare il Gioco solo nella memoria dei prodotti Apple che l'Utente possiede e controlla, ed eseguire e visualizzare il Gioco solo sui prodotti Apple che l'Utente possiede e controlla in base alle Regole di utilizzo stabilite nei Termini e condizioni dei Servizi multimediali Apple, ad eccezione dei prodotti Apple che l'Utente non possiede e controlla, ma che sono associati all'Utente tramite In famiglia, acquisti a volume o contratti legalmente validi.

* Apple non è responsabile per la manutenzione e il supporto dei Giochi.

* Gaijin è l'unica responsabile per qualsiasi garanzia sui Giochi, espressa o implicita per legge. Apple non ha obblighi di garanzia in relazione al Gioco. Eventuali reclami, perdite, responsabilità, danni, costi o spese imputabili alla mancata conformità a qualsiasi garanzia sono di esclusiva responsabilità di Gaijin. L'unica eccezione è che, in caso di mancata conformità del Gioco a qualsiasi garanzia applicabile (espressa o implicita), l'Utente può informare Apple, ed Apple rimborserà il prezzo di acquisto del Gioco.

* Apple non è responsabile per la gestione di eventuali reclami dell'utente o di terze parti relativi al Gioco, inclusi, senza limitazione: (i) reclami per responsabilità del prodotto; (ii) qualsiasi reclamo che il Gioco non è conforme a qualsiasi requisito legale o normativo applicabile; e (iii) reclami derivanti dalla protezione dei consumatori o da normative simili, anche in connessione con l'uso da parte del Gioco dei framework HealthKit e HomeKit.

* In caso di pretese di terze parti secondo cui i Giochi violano i diritti di proprietà intellettuale di terzi, Gaijin sarà l'unico responsabile per l'indagine, la difesa, la risoluzione e il rilascio di tali reclami di violazione della proprietà intellettuale (se e nella misura richiesta ai sensi del presente EULA).

* L'Utente dichiara di non trovarsi in nessun paese soggetto a embargo degli Stati Uniti o nell'elenco di Specially Designated Nationals del Dipartimento del Tesoro degli Stati Uniti o nell'elenco di esclusione dei soggetti o delle entità del Dipartimento del Commercio degli Stati Uniti.

* L'Utente accetta che il presente EULA non conferisca alcun diritto o rimedio a persone diverse dalle parti del presente EULA. Nonostante quanto sopra, Apple o la sua controllata sono terze parti beneficiarie del presente EULA e, previa accettazione del presente EULA, Apple o la sua controllata avranno il diritto (e si riterrà che abbiano accettato il diritto) di far valere il presente Accordo contro l'Utente come una terza parte beneficiaria dello stesso.

12.2. Termini di licenza aggiuntivi Sony

Se l'Utente utilizza il Gioco sul sistema digitale di intrattenimento PlayStation disponibile per l'uso sui dispositivi PlayStation dell'Utente, si applicano i seguenti termini e condizioni aggiuntivi in relazione al Gioco su PlayStation:

a) per SIEA:

L'acquisto e l'uso degli articoli sono soggetti ai Termini di servizio e alle Condizioni d'uso di Playstation™ Network. Questo servizio online è stato concesso in sublicenza all'Utente da Sony Interactive Entertainment America.

b) per SIEE:

Tutti i contenuti acquistati in un negozio in-game verranno acquistati da Sony Interactive Entertainment Network Europe Limited (“SIENE”) e saranno soggetti ai Termini di servizio e alle Condizioni d'uso di PlayStation™Network disponibili sul PlayStation™Store. Si prega di verificare i diritti di utilizzo per ogni acquisto in quanto possono variare da articolo ad articolo. Se non diversamente indicato, i contenuti disponibili in qualsiasi negozio in-game hanno la stessa classificazione per età del gioco.

12.3. Termini di licenza aggiuntivi Microsoft

Se l'Utente utilizza il Gioco sulla piattaforma Xbox, si applicano i seguenti termini e condizioni aggiuntivi in relazione al Gioco su Xbox:

* L'Utente sarà soggetto a tutte le politiche applicabili all'utilizzo di Xbox, incluso il Contratto di servizi Microsoft disponibile all'indirizzo microsoft.com/it-it/servicesagreement.

* Gaijin sarà l'unica responsabile ai sensi del presente EULA; Microsoft o le sue affiliate non sono licenzianti ai sensi del presente EULA; Microsoft o le sue affiliate non sono responsabili del corretto funzionamento del Gioco e di qualsiasi conformità delle garanzie. Perciò, nessuna richiesta di risarcimento per quanto riguarda il Gioco può essere indirizzata a Microsoft o alle sue affiliate.

* Microsoft o le sue affiliate non forniranno alcuna manutenzione e supporto ai Giochi: tale manutenzione e supporto sono di esclusiva responsabilità di Gaijin.

Gli accordi applicabili di Microsoft, inclusi i termini di Xbox Live, prevarranno in ogni caso sul presente EULA, che è inapplicabile ai rapporti tra l'utente e Microsoft o le sue affiliate.


Ultimo aggiornamento: 2 giugno 2025