---------------------------------------------------------------------------------------------------------------------------------------------------------

ВАЖНАЯ ЗАЎВАГА

---------------------------------------------------------------------------------------------------------------------------------------------------------

Перш чым атрымаць доступ да нашай гульні і пачаць гуляць, Вы павінны пагадзіцца з наступнымі юрыдычнымі дакументамі (поўныя тэксты даступныя для азнаямлення пасля гэтага паведамлення):

* Палітыка прыватнасці - тлумачыць, як мы апрацоўваем і абараняем Вашы персанальныя даныя, калі Вы ўзаемадзейнічаеце з нашымі відэагульнямі і сэрвісамі.

* Умовы абслугоўвання - рэгулююць выкарыстанне Вамі сэрвісаў, прапанаваных Gaijin у відэагульні, і ўключаюць наступныя дакументы:

- Правілы гульні - вызначаюць правілы і абмежаванні паводзін у гульні;

- Ліцэнзійнае пагадненне канчатковага карыстальніка - змяшчае тэрмін дзеяння ліцэнзіі, умовы выкарыстання, абмежаванні і ўмовы спынення выкарыстання нашай відэагульні.

Выдаткуйце час, каб уважліва прачытаць гэтыя дакументы, перш чым пагадзіцца з імі. Калі Вы не згодныя з нейкім з іх, Вам забаронена выкарыстоўваць нашу відэагульню або іншыя звязаныя сэрвісы.

---------------------------------------------------------------------------------------------------------------------------------------------------------

ПАЛІТЫКА ПРЫВАТНАСЦІ GAIJIN

---------------------------------------------------------------------------------------------------------------------------------------------------------

Гэтая Палітыка прыватнасці адлюстроўвае дзеянні Gaijin Entertainment («Gaijin», таксама «мы», «нас») пры апрацоўцы вашых персанальных даных і вашы правы, звязаныя з такой апрацоўкай персанальных даных. Палітыка прыватнасці ахоплівае апрацоўку даных, калі вы ўсталёўваеце і гуляеце ў відэагульні, якія належаць і распаўсюджваюцца Gaijin («Гульні»), выкарыстоўваеце іншыя прыкладанні Gaijin, праглядаеце нашы вэб-сайты, рэгіструеце і выкарыстоўваеце свой Акаўнт Gaijin або іншым чынам узаемадзейнічаеце з нашымі прадуктамі і сэрвісамі, наведваеце мерапрыемствы, якія мы арганізуем («Сэрвісы»), або камунікуеце з намі іншымі спосабамі.

Гэтая Палітыка прыватнасці з'яўляецца часткай Умоў дамовы, якія ўключаюць дакументы, што рэгулююць прадастаўленне Сэрвісаў Gaijin, у тым ліку Умовы абслугоўвання.

1. ХТО МЫ

Вашы даныя апрацоўваюцца Gaijin, гэта значыць наступнымі юрыдычнымі асобамі (у залежнасці ад таго, якімі Сэрвісамі вы карыстаецеся або якімі спосабамі ўзаемадзейнічаеце з Gaijin):

Gaijin Network Ltd, кіпрская кампанія з рэгістрацыйным нумарам HE 312702 і зарэгістраваным офісам па адрасе: 63 Ifigeneias Street, Office 302, Strovolos 2003, Nicosia, Cyprus;

Gaijin Distribution Kft., венгерская кампанія з рэгістрацыйным нумарам 01-09-182370 і зарэгістраваным офісам па адрасе: Hungária körút 162-166, Budapest, 1146, Hungary.

Для пэўнай апрацоўкі персанальных даных нашы партнёры таксама лічацца кантралёрамі даных. Напрыклад, калі вы атрымліваеце доступ да нашых Сэрвісаў праз гульнявыя кансолі або платформы, ваша ўзаемадзеянне з гэтымі кансолямі і платформамі кантралюецца іх пастаўшчыкамі. Больш падрабязную інфармацыю пра апрацоўку імі персанальных даных можна знайсці ў адпаведных сэрвісах.

Асноўным месцам для сувязі з намі з'яўляецца Партал Службы падтрымкі Gaijin. Вы таксама можаце звязацца з намі па адрасе privacy@gaijin.net або па наступным адрасе: Ifigeneias street 63, Office 302, 2003 Strovolos, Nicosia, Cyprus (Gaijin Network Ltd). Дадатковая кантактная інфармацыя змяшчаецца таксама ў Раздзеле 12 гэтай Палітыкі прыватнасці.

2. ЯКІЯ ДАНЫЯ МЫ АПРАЦОЎВАЕМ

Gaijin апрацоўвае персанальныя даныя, сабраныя з розных крыніц: 

• даныя, якія вы прадастаўляеце нам самі;

• даныя, якія мы збіраем аўтаматычна, калі вы карыстаецеся нашымі Сэрвісамі;

• даныя, якія мы атрымліваем ад трэціх асоб.

2.1. Даныя, якія вы прадастаўляеце нам самі

Карыстаючыся нашымі Сэрвісамі, вы прадастаўляеце нам персанальную інфармацыю, звычайна пры рэгістрацыі і кіраванні сваім Акаўнтам Gaijin; выкарыстанні вэб-сайтаў Gaijin; гулянні ў Гульні Gaijin або выкарыстанні іншых Сэрвісаў; набыцці тавараў і паслуг, якія прадастаўляюцца Gaijin; удзеле ў дыскусіях на форумах і ў сацыяльных сетках Gaijin; удзеле ў нашых апытаннях і іншых узаемадзеяннях з карыстальнікамі; адпраўцы запытаў і атрыманні падтрымкі або кліенцкіх паслуг; паведамленні аб тэхнічных праблемах з Сэрвісамі ці камунікацыі з намі па скаргах або запытах і г.д. 

Такія даныя могуць уключаць наступныя катэгорыі:

Ідэнтыфікацыйная і кантактная інфармацыя. Большасць нашых Сэрвісаў, такіх як Гульні і звязаныя з імі мерапрыемствы, даступныя толькі з зарэгістраваным акаўнтам (Акаўнт Gaijin або акаўнты на старонніх платформах, такіх як Google, PlayStation, Steam і г.д.). Да рэгістрацыйных даных у першую чаргу адносяцца ваш адрас электроннай пошты, пароль і нікнэйм. Вы таксама можаце дадаць нумар свайго мабільнага тэлефона і другую электронную пошту дзеля лепшай бяспекі і магчымасці аднавіць акаўнт, калі страціце доступ да асноўнай зарэгістраванай электроннай пошты. Калі вы атрымліваеце доступ да Сэрвісаў праз акаўнт трэцяй асобы, мы апрацоўваем ідэнтыфікацыйныя даныя гэтага акаўнту. Калі вы непаўналетні або па іншых прычынах абмежаваныя ў дзеяздольнасці, мы таксама можам папрасіць вас прадаставіць кантактную інфармацыю вашага бацькі, апекуна або іншага законнага прадстаўніка. У абмежаваных выпадках, калі вы супрацоўнічаеце з Gaijin, мы апрацоўваем вашы персанальныя ідэнтыфікацыйныя даныя, такія як поўнае імя, ідэнтыфікатар, адрас, плацежныя рэквізіты.

Даныя, якія прадастаўляюцца Службе падтрымкі Gaijin. Мы збіраем інфармацыю, якую вы адпраўляеце разам з запытамі ў Gaijin падчас камунікацыі з намі па пытаннях тэхнічнай падтрымкі карыстальнікаў. Кожны раз, калі вы адпраўляеце запыт у Службу падтрымкі Gaijin праз Партал падтрымкі Gaijin, выкарыстоўваючы свой Акаўнт Gaijin або праз электронную пошту без уваходу ў свой Акаўнт Gaijin, мы збіраем даныя, якія вы прадастаўляеце ў запыце, такія як ваш адрас электроннай пошты, імя, нікнэйм, ідэнтыфікатар карыстальніка; і ваша паведамленне, якое можа ўтрымліваць вашы гульнявыя даныя, інфармацыю аб пакупках і аплаце, іншую інфармацыю, якую вы прадастаўляеце ў запыце або падчас далейшай камунікацыі са Службай падтрымкі Gaijin.

Даныя бяспекі. Пры ўзнікненні праблем з бяспекай мы можам папрасіць вас адказаць на пытанні бяспекі, каб пацвердзіць вашу асобу карыстальніка. У якасці адказу мы можам чакаць інфармацыю, якая змяшчае вашы ўнікальныя даныя карыстальніка, што мусяць быць вядомыя толькі ўладальніку Акаўнту Gaijin: ваш адрас электроннай пошты, нікнэйм(ы), дату рэгістрацыі вашага Акаўнту Gaijin, даныя для ўваходу, даныя пра месцазнаходжанне і пакупкі, гульнявыя даныя.     

Іншыя даныя, якія вы добраахвотна прадастаўляеце. Часам карыстальнікі і іншыя людзі звяртаюцца да нас з запытамі, пытаннямі або прапановамі і прадастаўляюць у іх персанальныя даныя. Напрыклад, калі вы звяртаецеся да нас праз электронную пошту па тэме, якая не мае непасрэднага дачынення да нашых Сэрвісаў, адказваеце на розныя апытанні, камунікуеце з намі на нашых вэб-сайтах або ўзаемадзейнічаеце з намі іншым чынам. У такіх выпадках мы апрацоўваем прадастаўленыя нам даныя.

2.2. Даныя, якія мы збіраем аўтаматычна

Пакуль вы гуляеце ў Гульні або іншым чынам карыстаецеся нашымі Сэрвісамі, мы можам збіраць даныя, створаныя ў працэсе і звязаныя з вашым профілем, у тым ліку наступныя.

Гульнявыя даныя. Мы збіраем даныя пра вашыя ўнутрыгульнявыя дзеянні, матчы, узаемадзеянне з іншымі гульцамі ў гульні, рэгулярнасць і працягласць вашых гульнявых сесій, іх вынікі і даныя пра выбары, зробленыя падчас гульні. Акрамя таго, мы можам збіраць запісы вашага гульнявога працэсу, але будзем захоўваць іх на працягу абмежаванага часу і потым выдалім.

Унутрыгульнявая камунікацыя.  Функцыянальнасць Гульняў дазваляе вам рабіць вашы тэкставыя і аўдыяпаведамленні публічнымі для іншых карыстальнікаў падчас гульнявой сесіі. Мы не захоўваем гэтыя даныя пасля заканчэння сесіі, за выключэннем выпадкаў, калі яны правяраюцца пры атрыманні паведамлення аб парушэннях Умоў дамовы або дзеючага заканадаўства.

Ідэнтыфікацыйная інфармацыя. Мы можам збіраць даныя аб выкарыстанні вамі нашых Сэрвісаў для іх прадастаўлення, забеспячэння бяспекі нашых карыстальнікаў, паляпшэння карыстальніцкага досведу выкарыстання нашых Сэрвісаў, распрацоўкі новых Сэрвісаў і ўдасканалення існых. Напрыклад, ідэнтыфікацыйныя даныя могуць уключаць (1) ваш ідэнтыфікатар карыстальніка і прылады, (2) даныя прыблізнага месцазнаходжання (IP-адрас і звязаная інфармацыя, такая як краіна і горад), (3) моўныя налады, (4) сродкі бяспекі аўтэнтыфікацыі і іншае.      

Даныя прылады. Каб прыстасаваць нашы Сэрвісы да прылады і іншых абставін іх выкарыстання вамі, мы збіраем інфармацыю аб вашай прыладзе для забяспечэння сумяшчальнасці, функцыянальнасці і бяспекі нашых Сэрвісаў, а таксама прыстасавання да вашага месцазнаходжання. Гэта можа ўключаць такую ​​інфармацыю, як ідэнтыфікатар прылады, MAC-адрас, прыблізнае месцазнаходжанне, моўныя налады, часавы пояс і налады лакалізацыі, інфармацыя аб прыладзе, аперацыйная сістэма, усталяваныя праграмы, аператар тэлефоннай сеткі, тып сеткі і злучэнне, хуткасць інтэрнэт-злучэння, распазнаванне і арыентацыя экрана, апаратныя характарыстыкі прылады (працэсар, графічны працэсар, памер аператыўнай і ROM-памяці, батарэя і г.д.) і іншую інфармацыю аб праграмным і апаратным забеспячэнні вашай прылады. 

Даныя аб пакупках. Мы збіраем інфармацыю аб пакупках, зробленых з дапамогай нашых Сэрвісаў, каб карыстальнік мог набываць унутрыгульнявыя прадметы ў сваім Акаўнце Gaijin. Мы таксама збіраем тып (у адпаведных выпадках і колькасць) кожнага ўнутрыгульнявога прадмета, набытага вамі і прывязанага да вашых ідэнтыфікацыйных даных, а таксама яго кошт, каб адлюстраваць гэтыя пакупкі ў вашым Акаўнце Gaijin. У сувязі з нормамі падатковага заканадаўства мы таксама збіраем інфармацыю аб плацельшчыку. Такім чынам, мы апрацоўваем толькі абмежаваную колькасць абавязковых даных аб пакупках карыстальнікаў, якія ўключаюць імя і адрас пакупніка, суму аплаты і іншую падатковую інфармацыю. 

Інфармацыя аб прадукцыйнасці гульняў. Мы можам збіраць даныя аб прадукцыйнасці прылады, якую вы выкарыстоўваеце для доступу да нашых Сэрвісаў, такія як справаздачы аб збоях, тэхнічных памылках падчас гуляння ў нашы Гульні і інфармацыю аб страце злучэння з інтэрнэтам.

Праграмы па прыцягненні карыстальнікаў і даныя аб мерапрыемствах. Калі вы ўдзельнічаеце ў праграмах па прыцягненні карыстальнікаў або мерапрыемствах, звязаных з нашымі Гульнямі і арганізаваных Gaijin або нашымі партнёрамі, мы збіраем інфармацыю аб вашым удзеле ў гэтых мерапрыемствах і яго выніках, а таксама даныя, якія вы робіце даступнымі падчас такіх мерапрыемстваў.

Форумы і камунікацыя ў сацыяльных сетках. Карыстаючыся нашымі Сэрвісамі ўзаемадзеяння з супольнасцю (форумамі) або звязваючыся з Gaijin ці іншымі карыстальнікамі праз нашы афіцыйныя акаўнты ў сацыяльных сетках, вы дзеліцеся ўсёй апублікаванай інфармацыяй з Gaijin. Мы можам апрацоўваць гэтыя даныя, каб камунікаваць з вамі і паляпшаць як карыстальніцкі досвед выкарыстання нашых Сэрвісаў, так і ўзаемадзеянне з супольнасцю.

Кантэнт, створаны карыстальнікам (UGC). Вы можаце ствараць кантэнт, звязаны з нашымі Гульнямі і іншымі Сэрвісамі, у любой форме і дзяліцца ім на розных гульнявых платформах і на нашых вэб-сайтах (напрыклад, на форумах). Мы збіраем і захоўваем такі карыстальніцкі кантэнт і можам праглядаць яго, каб ацаніць яго адпаведнасць нашым Умовам дамовы і магчымасць патэнцыйнага супрацоўніцтва з вамі паводле Пагаднення аб унёску Gaijin.

Даныя сацыяльных сетак. Калі вы супрацоўнічаеце з намі ў якасці стваральніка кантэнта ці мадэратара ў сацыяльных сетках і на гульнявых платформах або зацікаўлены ў такім супрацоўніцтве, мы можам праглядаць вашы адпаведныя даныя ў сацыяльных сетках або на платформах, якімі вы дзеліцеся з намі, напрыклад, статыстыку ідэнтыфікатараў вашых акаўнтаў у сацыяльных сетках або вашу актыўнасць на форумах. Мы можам звярнуцца ў адпаведныя сацыяльныя сеткі, каб пацвердзіць дакладнасць прадастаўленых даных і іх актуальнасць для супрацоўніцтва. Калі вы пакінеце публічныя паведамленні і каментары ў нашых супольнасцях у сацыяльных сетках, мы будзем мець доступ да гэтых даных і можам выкарыстоўваць іх, каб гарантаваць іх адпаведнасць нашым Умовам дамовы і ўмовам супрацоўніцтва з вамі.     

Рэкламныя даныя. Мы аналізуем ваша ўзаемадзеянне з рэкламай у нашых Сэрвісах або ад нашых рэкламных партнёраў, каб прасоўваць нашы Сэрвісы, аналізаваць і паляпшаць эфектыўнасць нашай рэкламы. Такія даныя могуць уключаць ідэнтыфікатар вашай прылады або рэкламны ідэнтыфікатар, ваша месцазнаходжанне і налады прылады, вашы дзеянні, звязаныя з рэкламай (напрыклад, клікі, наведванне вэб-сайтаў, рэгістрацыю акаўнтаў і прэтэнзіі на бонусы)          

Іншыя файлы cookie і падобныя тэхналогіі. Мы можам выкарыстоўваць файлы cookie і падобныя тэхналогіі адсочвання, каб распазнаць вас і (або) вашу прыладу з мэтамі, апісанымі ў гэтай Палітыцы прыватнасці. Больш падрабязную інфармацыю аб выкарыстанні намі файлаў cookie можна знайсці ў нашай Палітыцы выкарыстання файлаў cookie.

2.3. Даныя, якія мы атрымліваем ад трэціх асоб

Мы можам атрымліваць пэўныя даныя ад нашых партнёраў, афіляваных арганізацый і пастаўшчыкоў, якія дапамагаюць нам у прадастаўленні Сэрвісаў нашым карыстальнікам. Гэтыя даныя ўключаюць наступнае:     

Інфармацыя для ўваходу ў акаўнт трэцяй платформы. Вы можаце ўвайсці ў нашы Сэрвісы, выкарыстоўваючы даныя акаўнтаў сацыяльных сетак (напрыклад, Facebook), гульнявых платформаў і кансоляў (напрыклад, Steam), акаўнтаў прылад (напрыклад, Apple ID) або падобных сэрвісаў і вэб-сайтаў. У такіх выпадках кампанія-аператар можа перадаваць Gaijin пэўную інфармацыю ў адпаведнасці са сваёй палітыкай прыватнасці. Гэта можа ўключаць імя вашага старонняга акаўнту, ідэнтыфікатар карыстальніка, адрас электроннай пошты і ідэнтыфікатар прылады, а таксама месцазнаходжанне.

Даныя з гульнявых платформ. Некаторыя з нашых Гульняў у Сэрвісах даступныя праз незалежныя платформы, такія як PlayStation, Xbox, Nintendo Switch і мабільныя платформы. Каб прадастаўляць вам нашы Сэрвісы праз такія платформы і ўлічваць вашы прагрэс і налады там, мы збіраем такую інфармацыю, як ідэнтыфікатары карыстальніка, прысвоеныя карыстальніку платформай, адрас электроннай пошты, прыблізнае месцазнаходжанне, мову і іншую ідэнтыфікацыйную інфармацыю, сабраную платформай, інфармацыю аб вашых пакупках у краме платформы, гульнявую актыўнасць, спіс сяброў, рэйтынгі, дасягненні і вашы канкрэтныя налады, якія тычацца Сэрвісаў. Часам платформы могуць дазваляць выбіраць, якія даныя будуць перадавацца.

Рэкламныя і аналітычныя даныя. Час ад часу мы звяртаемся да нашых бізнес-партнёраў і пастаўшчыкоў для правядзення рэкламнага і маркетынгавага аналізу. Такія трэція асобы прадастаўляюць нам пашыраныя даныя ў выніку аналізу даных для паляпшэння нашых Сэрвісаў і карыстальніцкага досведу выкарыстання нашых Сэрвісаў; даныя па барацьбе з махлярствам для адсочвання махлярства ў рэкламе.

Плацежныя рэквізіты. Нашы пастаўшчыкі плацежных сэрвісаў збіраюць рэквізіты вашай крэдытнай карты, рэквізіты электроннага кашалька або іншыя плацежныя рэквізіты, звязаныя з вашай пакупкай. Гэтыя рэквізіты залежаць ад спосабу аплаты, які вы выкарыстоўваеце для набыцця нашых платных Сэрвісаў. Мы збіраем толькі даныя для праверкі аплаты і не маем доступу да гэтых плацежных рэквізітаў.

Даныя сацыяльных сетак.   Мы не збіраем інфармацыю з адкрытых крыніц, такіх як сацыяльныя сеткі, дзяржаўныя рэестры і г.д.., калі вы добраахвотна не прадаставіце свае даныя з сацыяльных сетак (напрыклад, YouTube або Twitch) для ўдзелу ў нашых Сэрвісах, мерапрыемствах і праграмах, якія патрабуюць прадастаўлення такіх даных (напрыклад, Праграмы для стваральнікаў кантэнту). У такіх выпадках яны могуць перадаваць з дапамогай спецыяльных інструментаў імёны гульцоў, ідэнтыфікатары карыстальнікаў і статыстыку акаўнту (напрыклад, колькасць падпісчыкаў, час трансляцый), якія могуць спатрэбіцца нам для праверкі вашага права на ўдзел у праграме і права ўласнасці на акаўнт. Калі вы будзеце публічна рабіць паведамленні і каментары ў нашых супольнасцях у сацыяльных сетках, мы будзем мець доступ да гэтых даных і можам выкарыстоўваць іх, каб гарантаваць іх адпаведнасць нашым Умовам дамовы, а таксама іншым умовам нашага супрацоўніцтва з вамі.

3. З ЯКІМІ МЭТАМІ МЫ АПРАЦОЎВАЕМ ВАШЫ ДАНЫЯ

Мы збіраем і апрацоўваем вашы даныя з наступнымі мэтамі.

Прадастаўленне вам нашых Сэрвісаў. Каб выкарыстоўваць нашы Сэрвісы, Вы мусіце згадзіцца з нашымі Умовамі дамовы, якія складаюцца з некалькіх юрыдычных дакументаў. Выкананне гэтай дамовы для прадастаўлення вам Сэрвісаў патрабуе ад нас апрацоўкі вашых персанальных даных, каб:

• зарэгістраваць ваш Акаўнт Gaijin, у тым ліку праз староннія сэрвісы і вэб-сайты;

• прадастаўляць вам доступ да нашых Гульняў і іншых Сэрвісаў, у тым ліку да сацыяльных функцый, такіх як унутрыгульнявыя чаты, форумы і платформы сацыяльных сетак для мерапрыемстваў, што дазваляюць вам камунікаваць з іншымі гульцамі;

• апрацоўваць плацяжы, якія вы робіце ў сувязі з нашымі Сэрвісамі;

• падключыць платныя Сэрвісы па вашым запыце;

• кіраваць нашымі Сэрвісамі;

• прадастаўляць вам тэхнічную інфармацыю і адміністрацыйную падтрымку для камфортнага выкарыстання нашых Сэрвісаў.

З гэтай мэтай апрацаваныя персанальныя даныя могуць уключаць усе катэгорыі даных, якія вы нам прадастаўляеце, якія мы збіраем аўтаматычна або якія мы атрымліваем ад нашых партнёраў.

Правовая аснова для апрацоўкі даных: выкананне дамовы (Умовы дамовы), а для некаторых даных — нашы законныя інтарэсы (прыстасаванне Сэрвісаў да інтарэсаў і зручнасці карыстальнікаў, абнаўленне Сэрвісаў).

Развіццё і паляпшэнне нашых Сэрвісаў і карыстальніцкага досведу. Для нас вельмі важна абнаўляць і ўдасканальваць нашы Сэрвісы і паляпшаць ваш досвед іх выкарыстання, а таксама распрацоўваць новыя паслугі, а менавіта:

• паляпшаць і развіваць Сэрвісы;

• дыягнаставаць, выпраўляць і прадухіляць збоі ў нашых Сэрвісах;

• паляпшаць ваш карыстальніцкі досвед выкарыстання нашых Сэрвісаў;

• павышаць бяспеку вашага Акаўнту Gaijin і вашых даных, якія мы апрацоўваем;

• узаемадзейнічаць з вамі на форумах і ў сацыяльных сетках;

• інфармаваць вас пра абнаўленні і паляпшэнні нашых Сэрвісаў, адпраўляць вам адпаведныя папярэджанні сістэмы бяспекі і тэхнічныя паведамленні;

• кансультаваць вас аб мерапрыемствах, конкурсах і спецыяльных прапановах, якія мы прадастаўляем у межах нашых Сэрвісаў;

• адказваць на прэтэнзіі, скаргі і іншыя запыты карыстальнікаў і апрацоўваць іх;     

• забяспечваць выкананне карыстальнікамі Умоў дамовы;

• павялічыць удзел карыстальнікаў у мерапрыемствах і нашых праграмах для прыцягнення карыстальнікаў.

Персанальныя даныя, якія апрацоўваюцца з гэтымі мэтамі, звычайна ўключаюць даныя аб прыладзе і яе прадукцыйнасці; даныя аб пакупках; гульнявыя даныя, даныя аб нашых праграмах для прыцягнення карыстальнікаў і мерапрыемствах; даныя з гульнявых платформаў, даныя водгукаў карыстальнікаў праз розныя каналы (напрыклад, унутрыгульнявы ​​чат, нашы вэб-сайты, сацыяльныя сеткі супольнасці, апытанні, праграмы бэта-тэставання і прамая камунікацыя), рэкламныя і аналітычныя даныя, а таксама іншыя даныя, неабходныя для вызначаных мэт. 

Прававая аснова апрацоўкі даных: выкананне дамовы (Умовы дамовы); нашы законныя інтарэсы (для паляпшэння нашых Сэрвісаў і адаптацыі іх да інтарэсаў карыстальнікаў, распрацоўкі новых Сэрвісаў).

Персаналізацыя вашых налад. Каб трымаць вас у курсе навін, звязаных з нашымі Сэрвісамі, мы можам інфармаваць вас пра абнаўленні і нашы новыя Сэрвісы або функцыі ў Сэрвісах. Мы таксама можам час ад часу паведамляць вам пра абнаўленні нашых Умоў дамовы.

З гэтай мэтай мы звычайна апрацоўваем вашу кантактную і ідэнтыфікацыйную інфармацыю.

Прававая аснова апрацоўкі даных: згода (прадастаўляецца пры выбары навін, якія вы хочаце атрымліваць); выкананне дамовы (пры абнаўленні Умоў дамовы).

Выкананне нарматыўных патрабаванняў. Для выканання патрабаванняў законаў, якія прымяняюцца да Gaijin і яго дзейнасці, а таксама для выканання запытаў ад упаўнаважаных дзяржаўных або муніцыпальных органаў у адпаведнасці з дзеючым заканадаўствам, часам нам даводзіцца апрацоўваць вашы персанальныя даныя ў адпаведнасці з юрыдычнымі абавязацельствамі ў межах адпаведнай прававой базы. У кожным выпадку мы дакладна ацэньваем, ці патрабуе канкрэтнае юрыдычнае абавязацельства апрацоўкі даных.

Даныя, якія могуць спатрэбіцца з гэтай мэтай, уключаюць усе катэгорыі даных, якія мы апрацоўваем. Найбольш распаўсюджанымі прыкладамі з'яўляюцца даныя аб пакупках і кантактная інфармацыя, даныя аб прыладах.

Прававая аснова апрацоўкі даных: выкананне юрыдычных абавязацельстваў.

Улагоджванне прэтэнзій. Калі мы ўдзельнічаем у судовай справе як істцы, адказчыкі або трэція асобы, нам можа спатрэбіцца апрацаваць персанальныя даныя, неабходныя для належнага абгрунтавання і абароны пазіцыі ў справе. Гэта датычыцца як перамоў, так і вырашэння спрэчак з упаўнаважанымі органамі.

Даныя, якія могуць спатрэбіцца з гэтай мэтай, уключаюць усе катэгорыі даных, якія мы апрацоўваем, у залежнасці ад прэтэнзіі, пра якую ідзе гаворка. У тым ліку, напрыклад, гісторыя абмежаванняў акаўнту, актыўныя штрафы, падрабязнасці справы і ўзаемадзеянне са Службай падтрымкі Gaijin.

Прававая аснова апрацоўкі даных: наш законны інтарэс (разгляд прэтэнзіі і падтрымка нашай пазіцыі па ёй).

Партнёрства, турніры, мерапрыемствы і іншая дзейнасць, звязаная з нашымі Гульнямі і Сэрвісамі. Мы арганізуем розныя турніры, мерапрыемствы і іншую дзейнасць, звязаную з нашымі Гульнямі, і можам прапаноўваць бонусы або партнёрства карыстальнікам-удзельнікам пры пэўных умовах. Гэта патрабуе ад нас апрацоўкі вашых персанальных даных з наступнымі мэтамі:     

• праверка вашай асобы і пацвярджэнне права на ўдзел у адпаведнай дзейнасці;

• ацэнка патэнцыялу супрацоўніцтва;

• маніторынг вашай актыўнасці або праверка вашага кантэнту для забеспячэння выканання ўмоў супрацоўніцтва;

• выбар пераможцаў мерапрыемстваў;

• разлік і прадастаўленне ўзнагароджанняў або іншых кампенсацый, у тым ліку дастаўка;

• забеспячэнне інфармацыйнай і адміністрацыйнай падтрымкі мерапрыемстваў.

Даныя, якія мы можам апрацоўваць, уключаюць ідэнтыфікацыйную інфармацыю, кантактную інфармацыю, плацежныя рэквізіты, кантэнт або дзейнасць, звязаную з турнірамі, мерапрыемствамі і іншыя віды дзейнасці, адрас дастаўкі і статыстыку даных сацыяльных сетак.

Прававая аснова апрацоўкі даных: выкананне дамовы (напрыклад, Пагаднення аб унёску Gaijin, Агульных правіл Gaijin для рэкламных мерапрыемстваў, індывідуальныя дагаворы з пераможцамі, удзельнікамі або стваральнікамі кантэнту), выкананне юрыдычных абавязацельстваў (для далейшай справаздачнасці, калі гэта неабходна).     

Прадухіленне падману, махлярства і іншых непрыстойных практык. Мы імкнемся забяспечыць карыстальнікам сумленны, вясёлы і канкурэнтны гульнявы досвед і вельмі сур'ёзна ставімся да падману. Нашы Умовы дамовы строга забараняюць выкарыстанне любых чытаў, узломаў або іншых несанкцыянаваных мадыфікацый гульні. Мы можам выкарыстоўваць тэхналогіі супраць падману і махлярства, каб прадухіліць такое несанкцыянаванае выкарыстанне нашых Гульняў, нашай інтэлектуальнай уласнасці і іншых правоў. З гэтымі мэтамі мы можам апрацоўваць антычыт-даныя і іншую адпаведную інфармацыю, якая можа дапамагчы нам у выяўленні забароненых паводзін, у залежнасці ад канкрэтнага выпадку.

Правовая аснова апрацоўкі даных: супольнасць і нашы законныя інтарэсы (забеспячэнне сумленнай гульні; падтрыманне якасці сэрвісаў, абарона інтэлектуальнай уласнасці і прадухіленне шкоды рэпутацыі).

Маркетынг і прасоўванне.  Мы можам аналізаваць ваша ўзаемадзеянне з нашымі маркетынгавымі і рэкламнымі мерапрыемствамі і рэкламай, каб кіраваць нашымі рэкламнымі кампаніямі і аналізаваць эфектыўнасць рэкламы. Напрыклад, нашы рэкламныя партнёры могуць размяшчаць спасылку для рэгістрацыі, праз якую мы можам адсочваць колькасць рэгістрацый і эфектыўнасць рэкламы. Узамен мы прапануем вам унутрыгульнявыя бонусы. Зводная або ананімная інфармацыя пра ўзаемадзеянне карыстальнікаў з нашай рэкламай можа выкарыстоўвацца для паляпшэння нашых маркетынгавых стратэгій і правядзення даследаванняў аўдыторыі.

Прававая аснова апрацоўкі даных: наш законны інтарэс (у паляпшэнні нашых Сэрвісаў і прыстасавання іх да інтарэсаў карыстальнікаў), а ў выключных выпадках — ваша згода.     

Рэклама. Мы можам апрацоўваць вашы персанальныя даныя ў мэтах прамога маркетынгу і паказу рэкламы, якую вы можаце бачыць на розных вэб-сайтах, у сацыяльных сетках і прыкладаннях трэціх асоб, для прасоўвання нашых Гульняў і Сэрвісаў. 

Такая рэклама можа быць персаналізаванай і прыстасаванай да вашых інтарэсаў. У гэтым выпадку мы можам перадаваць рэкламным партнёрам вашы розныя ідэнтыфікатары (напрыклад, ідэнтыфікатар cookie, ідэнтыфікатар прылады) і рэкламныя файлы cookie, тэгі, пікселі, маякі ў адпаведнасці з нашай Палітыкай выкарыстання файлаў cookie. Пры супастаўленні ідэнтыфікатараў мы можам выкарыстоўваць гэтую інфармацыю разам з вашай актыўнасцю ў інтэрнэце і ўзаемадзеяннем з рэкламай, каб выбраць, якую рэкламу вам паказваць, зразумець, як палепшыць нашы рэкламныя кампаніі, і ацаніць іх эфектыўнасць. Вы можаце адключыць файлы cookie і адклікаць сваю згоду ў любы час унізе на нашых вэб-сайтах. Звярніце ўвагу, што гэта не азначае, што вы будзеце бачыць менш рэкламы, але яна можа быць менш актуальнай для вашых інтарэсаў.

Прававая аснова апрацоўкі даных: выкананне дамовы (у адпаведнасці з Умовамі дамовы Gaijin, для прадастаўлення вам узаемных выгод у выглядзе ўзнагарод у гульні), ваша згода.

4. ЯК МЫ ДЗЕЛІМСЯ ДАНЫМІ

Мы не прадаём, не здаём у арэнду, не выдаём, не раскрываем, не распаўсюджваем, не робім даступнымі, не перадаём і іншым чынам не паведамляем вашы персанальныя даныя трэцім асобам за грашовую або іншую плату.

Аднак у вельмі абмежаваных выпадках мы дзелімся данымі з нашымі партнёрамі, пастаўшчыкамі паслуг і афіляванымі арганізацыямі, у тым ліку з тымі, якія знаходзяцца па-за межамі Еўрапейскай эканамічнай прасторы (ЕЭП).

4.1. З кім мы дзелімся данымі

Гульнявыя і іншыя лічбавыя платформы. Мы дзелімся вашымі данымі з нашымі бізнес-партнёрамі, якія ўдзельнічаюць у распаўсюджванні Гульняў, каб забяспечыць доступ да нашых Сэрвісаў з гэтых платформаў, а таксама падтрымку карыстальнікаў і ўсе функцыі, звязаныя з нашымі Сэрвісамі, для тых карыстальнікаў, якія гуляюць у нашы Гульні праз гульнявыя платформы. Некаторыя з гэтых партнёраў знаходзяцца па-за межамі ЕЭП. Напрыклад, гэта Microsoft з Xbox, Nintendo з Nintendo Switch і Sony Interactive Entertainment з PlayStation. 

Платформы аўтарызацыі. Вы можаце ўвайсці ў нашы Сэрвісы, выкарыстоўваючы даныя акаўнтаў са старонніх сэрвісаў, напрыклад, Steam, PSN, Apple Game Center, Google Play, Xbox, Amazon. Мы таксама прапануем вам магчымасць увайсці ў староннія сэрвісы праз Акаўнт Gaijin. У такіх выпадках мы перадаем даныя для ўваходу партнёрам.

Пастаўшчыкі плацежных паслуг. Мы прыцягваем аўтарызаваных пастаўшчыкоў плацежных паслуг для апрацоўкі плацяжоў за нашы Сэрвісы. У залежнасці ад рэгіёна вашы даныя могуць быць перададзены пастаўшчыкам плацежных паслуг, якія маюць ліцэнзію і працуюць у адпаведным рэгіёне і краіне.

Сістэмы супраць падману. Мы можам адсочваць вашу дзейнасць падчас выкарыстання Сэрвісаў і аналізаваць прылады і праграмнае забеспячэнне, якія вы выкарыстоўваеце, каб забяспечыць выкананне Умоў абслугоўвання Gaijin, у тым ліку прадухіленне падману і махлярства ў нашых Гульнях, а таксама маніторынг таксічнасці.

Рэкламныя партнёры. Час ад часу мы звяртаемся да рэкламных партнёраў, каб яны дапамаглі нам пры выкарыстанні іх інструментаў адсочвання і аналітыкі. Напрыклад, мы можам дзяліцца ананімізаванай інфармацыяй аб вашай прыладзе, месцазнаходжанні і пакупках, а таксама аб выкарыстанні Сэрвісаў. У некаторых выпадках іх староннія партнёры могуць дапоўніць гэтыя даныя інфармацыяй, якая ў іх ужо ёсць, у тым ліку данымі пра Вас.

Аперацыйныя партнёры. Мы прыцягваем хостынг-правайдэраў сервераў для захоўвання даных, неабходных для прадастаўлення нашых Сэрвісаў у інтэрнэце.     

Партнёры-распрацоўшчыкі, выдаўцы і мясцовыя дыстрыб'ютары. Мы перадаём вашы даныя выдаўцам і распрацоўшчыкам, якія публікуюць свае гульні з Gaijin, выкарыстоўваюць інструменты Gaijin для распрацоўкі і эксплуатацыі гульняў або выкарыстоўваюць Акаўнты Gaijin для ўваходу ў сістэму і Сэрвісы Gaijin для распрацоўкі гульняў праз Платформу прыкладанняў Gaijin. Пры выкарыстанні нашых Сэрвісаў праз мясцовага дыстрыб'ютара вы можаце знайсці больш падрабязную інфармацыю аб гэтым працэсе абмену данымі ў Дадатку.

Карыстальнікі Gaijin. Іншыя карыстальнікі нашых Сэрвісаў могуць бачыць некаторыя з вашых даных, калі гэта дазваляюць некаторыя функцыі Сэрвісаў. Напрыклад, ваш нікнэйм, аватар (фота профілю) і даныя вашых звязаных акаўнтаў (у тым ліку акаўнтаў Steam, PSN, Apple Game Center, Google Play, Xbox) бачныя іншым гульцам. Яны таксама могуць бачыць кантэнт, які вы публікуеце ў нашых Сэрвісах і супольнасцях у сацыяльных сетках (публічныя паведамленні, далучаныя файлы і г.д.), або некаторыя з вашых гульнявых вынікаў (даныя ўнутрыгульнявых рэйтынгаў або табліцы лідараў) і дасягненні. 

Пастаўшчыкі бізнес-паслуг. Мы можам дзяліцца данымі з нашымі староннімі пастаўшчыкамі паслуг, напрыклад, распрацоўшчыкамі праграмнага забеспячэння або пастаўшчыкамі адміністрацыйных паслуг.

Афіляваныя арганізацыі. Мы можам перадаваць персанальныя даныя кампаніям унутры групы Gaijin і афіляваным арганізацыям. 

Аўдытары. Калі дзеючае заканадаўства накладае на нас абавязацельствы па правядзенні аўдыту або фінансавай справаздачнасці, мы перадаём даныя трэцім асобам для выканання гэтых абавязацельстваў. Мы ўважліва ацэньваем кожны выпадак і перадаём самыя неабходныя даныя.

Дзяржаўныя органы. Мы абменьваемся данымі з дзяржаўнымі органамі, непасрэдна або праз нашых партнёраў, калі гэта прадугледжана дзеючым заканадаўствам, законна запытваецца ўпаўнаважанымі органамі або іншым чынам неабходна для абароны нашых правоў або інтарэсаў нашых карыстальнікаў ці нашых уласных. Мы ўважліва ацэньваем кожны выпадак і дзелімся самымі неабходнымі данымі.

Акрамя таго, мы можам папрасіць вашай згоды на перадачу вашых персанальных даных іншым трэцім асобам. У гэтым выпадку мы ўкажам гэтых трэціх асоб, аб'ём даных, якія будуць перададзены, мэты і дадатковую інфармацыю аб адпаведнай апрацоўцы даных.

4.2. Перадача вашых даных за мяжу

Мы працуем па ўсім свеце, таму можам перадаваць вашы даныя трэцім асобам у розных краінах, у тым ліку ў тых, што знаходзяцца па-за межамі Еўрапейскай эканамічнай прасторы (ЕЭП). Мы прыкладаем намаганні, у тым ліку прадугледжаныя дзеючым заканадаўствам, каб забяспечыць належны ўзровень абароны персанальных даных у кожным выпадку. Некаторыя краіны, у якія мы перадаём вашы даныя, могуць не мець тых жа законаў аб абароне даных, што і ваша юрысдыкцыя. 

Аднак у такіх выпадках мы прымаем слушныя меры, каб гарантаваць, што трэція асобы, якім мы перадаем персанальную інфармацыю, забяспечваюць дастатковую абарону вашых даных. У прыватнасці, Gaijin прымае адпаведныя фізічныя, тэхнічныя і адміністрацыйныя меры бяспекі, каб забяспечыць належную абарону вашых даных.

5. ЯК ДОЎГА МЫ АПРАЦОЎВАЕМ ВАШЫ ДАНЫЯ

Мы апрацоўваем вашы даныя да таго часу, пакуль гэтага патрабуюць нашы мэты апрацоўкі, законныя перыяды захоўвання і нашы законныя інтарэсы або пакуль захоўванне тэхнічна неабходна.

Мы захоўваем вашы персанальныя даныя столькі часу, колькі патрабуецца з улікам нашых мэт апрацоўкі (у тым ліку пакуль ваш Акаўнт Gaijin актыўны ў адпаведнасці з Умовамі дамовы) і нашых законных інтарэсаў, нарматыўных і тэхнічных патрабаванняў да захоўвання даных. Калі няма супрацьлеглых юрыдычных або дамоўных абавязацельстваў, мы выдалім або ананімізуем вашы даныя пасля заканчэння перыяду захоўвання або апрацоўкі.

Звярніце ўвагу, што мы маем права працягваць захоўваць некаторыя з вашых карыстальніцкіх даных нават пасля выканання вашага запыту на выдаленне такіх даных у наступных выпадках:

• у нас ёсць законныя падставы для далейшай апрацоўкі вашых даных, акрамя вашай згоды (напрыклад, мы можам быць абавязаны зрабіць гэта ў адпаведнасці з дзеючымі законамі, такімі як падатковыя або бухгалтарскія правілы, абавязак ведаць свайго кліента, барацьба з адмываннем грошай, або іншыя прававыя патрабаванні і абавязацельствы);

• вашы карыстальніцкія даныя былі ананімізаваны такім чынам, што іх нельга выкарыстоўваць для вашай ідэнтыфікацыі, і таму яны больш не з'яўляюцца вашымі персанальнымі данымі.

6. ДАНЫЯ ДЗЯЦЕЙ

Мы прызнаём важнасць абароны даных дзяцей і пацвярджаем наш абавязак дзейнічаць адпаведна. Такім чынам, мы прымаем дадатковыя меры для праверкі ўзросту карыстальніка і абмежавання доступу да нашых Сэрвісаў для тых, хто не дасягнуў адпаведнага ўзросту.

Мы наўмысна не збіраем, не захоўваем і не апрацоўваем іншым чынам персанальныя даныя карыстальнікаў ва ўзросце да 16 гадоў, за выключэннем выпадкаў, калі мы атрымалі згоду іх бацькоў, апекуноў або іншых асоб, якія нясуць бацькоўскую адказнасць.

Калі вы з'яўляецеся бацькам, апекуном або іншай асобай, што нясе бацькоўскую адказнасць, і жадаеце адклікаць сваю згоду, дадзеную раней, або вы даведаліся, што ваша дзіця перадала нам свае персанальныя даныя без вашай згоды, або вы лічыце, што мы ненаўмысна збіраем даныя вашага дзіцяці і апрацоўваем іх у парушэнне дзеючага заканадаўства, адпраўце нам запыт на выдаленне такіх даных, звязаўшыся са Службай падтрымкі Gaijin. У рамках працы над такім запытам мы можам папрасіць вас прадаставіць нам пераканаўчыя доказы таго, што:

• дзіця яшчэ не дасягнула 16 гадоў або мінімальнага ўзросту згоды ў адпаведнасці з дзеючым заканадаўствам, і

• вы нясеце бацькоўскую адказнасць за такое дзіця.

Калі выявіцца, што мы ненаўмысна сабралі персанальныя даныя дзіцяці ва ўзросце да 16 гадоў (або дзіцяці, якое не дасягнула ўзросту згоды ў адпаведнасці з дзеючым заканадаўствам) без згоды таго, хто нясе бацькоўскую адказнасць за гэтае дзіця, мы прымем усе слушныя меры, каб выдаліць гэтую інфармацыю як мага хутчэй, за выключэннем выпадкаў, калі мы юрыдычна абавязаны яе захоўваць.

Мы настойліва рэкамендуем бацькам, законным апекунам або іншым асобам, што нясуць бацькоўскую адказнасць, прывучыць сваіх дзяцей ніколі не раскрываць іх сапраўдныя імёны, адрасы, нумары тэлефонаў, фінансавую інфармацыю або іншыя канфідэнцыяльныя даныя пра сябе пры выкарыстанні нашых сэрвісаў, унутрыгульнявых чатаў, на вэб-сайтах (форумы, каментарыі і г.д.) і іншым чынам у інтэрнэце.

7. ЯК МЫ АБАРАНЯЕМ ДАНЫЯ

Мы стала працуем над стварэннем, удасканаленнем і далейшым прыняццем як адміністрацыйных, так і тэхнічных мер дзеля бяспекі вашых даных. Гэтыя меры накіраваны на абарону вашых даных ад несанкцыянаваных дзеянняў, якія могуць быць здзейснены трэцімі асобамі або адбыцца выпадкова, такіх як несанкцыянаваны доступ, раскрыццё, змяненне, знішчэнне або іншае зламыснае выкарыстанне вашых даных, а таксама выпадковая страта або пашкоджанне такіх даных. Мы прымаем усе слушныя крокі і меры, неабходныя для бяспечнага абыходжання з вашымі данымі і ў адпаведнасці з гэтай Палітыкай прыватнасці.

Звярніце ўвагу, што мы трымаем некаторыя серверы, дзе мы захоўваем вашы даныя, па-за межамі ЕЭП.

8. АЎТАМАТЫЗАВАНАЕ ПРЫНЯЦЦЕ РАШЭННЯЎ І АНЛАЙН-АДСОЧВАННЕ

Сам Gaijin не выкарыстоўвае вашы даныя для прафілявання або іншых сродкаў аўтаматызаванага прыняцця рашэнняў, якія могуць паўплываць на вас, у тым ліку на ваш доступ да сэрвісаў або іншыя правы ў адпаведнасці з Умовамі дамовы. 

У той жа час некаторыя з нашых партнёраў, як апісана ў Раздзеле 4 (Як мы дзелімся данымі), могуць прымяняць аўтаматызаванае прыняцце рашэнняў пры апрацоўцы даных, якімі мы абменьваемся з імі (напрыклад, для прадухілення падману і несумленнай гульні).

На нашых вэб-сайтах мы выкарыстоўваем розныя метады, якія дазваляюць нам і трэцім асобам, прыцягнутым намі, распазнаваць вас падчас выкарыстання вамі нашага вэб-сайта і, магчыма, адсочваць вас падчас некалькіх наведванняў. Гэтыя даныя ў асноўным выкарыстоўваюцца для паляпшэння і персаналізацыі вашага досведу працы з нашымі вэб-сайтамі. Нашы сістэмы або сістэмы нашых партнёраў распазнаюць вас (пасылаючы так званыя файлы cookies вашаму браўзеру для далейшай ідэнтыфікацыі), калі вы ўваходзіце на вэб-сайты Gaijin, і прастасоўваюць налады і кантэнт вэб-сайта ў адпаведнасці з вашымі наладамі і папярэднім досведам.

9. ЯКІЯ ПРАВЫ ВЫ МАЕЦЕ

9.1. Якія правы ў дачыненні да вашых персанальных даных вы маеце 

Вы маеце наступныя правы ў дачыненні да нашай апрацоўкі даных у залежнасці ад дзеючага заканадаўства аб абароне даных.

Права быць інфармаваным. Вы маеце права атрымліваць інфармацыю аб тым, як мы збіраем і выкарыстоўваем персанальныя даныя.

Права доступу. Вы маеце права запатрабаваць ад нас паказаць, якія даныя пра Вас мы захоўваем, і прадаставіць вам  іх копію.

Права на выпраўленне. Вы маеце права запатрабаваць ад нас выправіць вашы персанальныя даныя, калі яны недакладныя, няпоўныя, састарэлыя, няправільныя, незаконна атрыманыя  або больш не актуальныя для мэт апрацоўкі.

Права на сціранне («права быць забытым»). Вы можаце запатрабаваць ад Gaijin сцерці вашы даныя, за выключэннем выпадкаў, калі мы мусім далей апрацоўваць вашу персанальную інфармацыю ў адпаведнасці з дзеючым заканадаўствам.

Права на перанос даных. Вы маеце права папрасіць прадаставіць свае даныя ў структураваным, шырока выкарыстальным машыначытэльным фармаце або папрасіць Gaijin напрамую перадаць гэтыя даныя трэцяй асобе, калі гэта тэхнічна магчыма і слушна.

Права абмежаваць апрацоўку. Вы маеце права цалкам або часткова абмежаваць выкарыстанне вашых даных пры пэўных абставінах, за выключэннем выпадкаў, калі мы мусім працягваць апрацоўку некаторых вашых персанальных даных у адпаведнасці з дзеючым заканадаўствам.

Права адклікаць згоду. Калі вашы даныя апрацоўваюцца на падставе вашай добраахвотна дадзенай згоды, вы маеце права ў любы час адклікаць раней дадзеную згоду.

Права пярэчыць. Вы маеце права пярэчыць супраць апрацоўкі вашых персанальных даных у любы час. 

Права пярэчыць супраць аўтаматызаванай апрацоўкі. Калі апрацоўка даных ажыццяўляецца выключна на аснове аўтаматызаванага прыняцця рашэнняў або прафілявання, вы маеце права пярэчыць супраць такой апрацоўкі. 

9.2. Як скарыстацца сваімі правамі

Кіраванне Наладамі прыватнасці і Маркетынгавымі наладамі

Для прамога маркетынгу. Gaijin можа адпраўляць навіны, прапановы і абнаўленні на адрас электроннай пошты, звязаны з вашым акаўнтам. Калі вы жадаеце адмовіцца ад атрымання маркетынгавых паведамленняў, вы можаце зрабіць гэта, змяніўшы налады ў сваім Акаўнце Gaijin. Увайдзіце ў свой акаўнт, а затым перайдзіце ў Налады > Налады рассылкі або Кіраванне падпіскамі. Тут вы можаце або адключыць усе інфармацыйныя электронныя лісты, або зняць выбар з пэўных катэгорый, якія вас не цікавяць.

Для мабільнай рэкламы. Калі вы далі згоду на атрыманне рэкламы перад пачаткам гульні, вы можаце адклікаць гэту згоду для адпаведных рэкламных мэт, зняўшы выбар праз Асабісты кабінет > Прыватнасць у вашым мабільным прыкладанні.

Для файлаў cookie і падобных тэхналогій. Файлы cookie, пікселі, маякі, тэгі, скрыпты і падобныя тэхналогіі збіраюцца, калі вы карыстаецеся вэб-сайтамі Gaijin, і яны не звязаны з вашым акаўнтам у нашых сэрвісах. Вы можаце наладзіць параметры файлаў cookie на любым з нашых вэб-сайтаў, націснуўшы на значок адбітка пальца з наладамі файлаў cookie ў левым ніжнім куце. Звярніце ўвагу, што адключэнне файлаў cookie у наладах не прывядзе да іх аўтаматычнага выдалення з вашай прылады, бо гэта проста немагчыма з тэхнічнага боку. Калі вы хочаце выдаліць гэтыя файлы cookie, вам трэба ачысціць іх у вашым браўзеры. Больш падрабязную інфармацыю можна атрымаць у нашай Палітыцы выкарыстання файлаў cookie.

Выдаленне даных

Калі вы вырашыце выдаліць даныя, якія мы маем пра вас, мы выдалім вашы даныя, дзе гэта магчыма, з улікам нашых абавязацельстваў захоўваць даныя ў адпаведнасці з дзеючым заканадаўствам і, у некаторых выпадках, нашым правам працягваць апрацоўку на іншых законных падставах (напрыклад, наш інтарэс у расследаванні забароненай дзейнасці).

Звярніце ўвагу, што выдаленне даных прывядзе да поўнага незваротнага выдалення вашага Акаўнту Gaijin. Гэта азначае, што пасля выдалення вы не зможаце аднавіць свой прагрэс у гульні, набытыя ўнутрыгульнявыя актывы і валюты.

Каб адправіць запыт на выдаленне даных, выканайце спецыяльную працэдуру выдалення акаўнту ў Асабістым кабінеце вашага профілю. Кіраўніцтва можна знайсці тут.

Спачатку мы прыпынім дзеянне акаўнту, каб сабраць усе персанальныя даныя, якія мы маем пра вас. Гэта азначае, што вы не будзеце мець доступу да нашых Сэрвісаў. Як правіла, мы выдаляем персанальныя даныя праз 30 дзён. Аднак, калі нам спатрэбіцца больш часу для разгляду тэхнічных пытанняў і складанасці запыту, мы ў любым выпадку выканаем запыт на выдаленне на працягу 2 месяцаў.

Калі вы вырашыце аднавіць акаўнт пасля адпраўкі запыту на выдаленне даных, вы можаце адправіць нам запыт праз Службу падтрымкі Gaijin на працягу 30 дзён пасля прыпынення дзеяння вашага акаўнту. Мы адновім ваш Акаўнт Gaijin і паведамім вам, ці трэба завяршыць працэс выдалення. У адваротным выпадку мы назаўсёды выдалім ваш акаўнт і вашы персанальныя даныя пасля заканчэння гэтага перыяду прыпынення.

Ажыццяўленне іншых правоў

Калі вы жадаеце скарыстацца якімі-небудзь іншымі правамі ў дачыненні да апрацоўкі Gaijin вашых персанальных даных, адпраўце запыт у Службу падтрымкі Gaijin пасля ўваходу ў свой Акаўнт Gaijin. Мы просім вас увайсці ў свой Акаўнт Gaijin, каб пераканацца, што гэта вы, і абмежаваць выпадкі, калі трэція асобы маюць доступ да вашых персанальных даных або якімсьці чынам уплываюць на апрацоўку вашых персанальных даных і ажыццяўленне вашых правоў суб'екта даных.

Можа здарыцца так, што вы страцілі доступ да свайго Акаўнту Gaijin. У гэтым выпадку вы па-ранейшаму можаце скарыстацца сваімі правамі. Пры атрыманні вашага неідэнтыфікаванага запыту ў Службу падтрымкі Gaijin мы можам запытаць вашы даныя бяспекі для ідэнтыфікацыі, каб аднавіць доступ да вашага Акаўнту Gaijin. Звычайна гэта пытанні, якія тычацца вашага Акаўнту і гульнявых даных, якія ў слушнай ступені вядомыя толькі вам.

Вы таксама маеце вышэйзгаданыя правы суб'екта даных у дачыненні да персанальных даных, якія апрацоўваюцца нашымі партнёрамі ў якасці незалежных кантралёраў. Вы можаце звязацца з гэтымі партнёрамі, каб скарыстацца сваімі правамі.

10. ДЛЯ ЖЫХАРОЎ ЗЛУЧАНЫХ ШТАТАЎ

У гэтым раздзеле больш падрабязна апісваецца, як мы апрацоўваем персанальную інфармацыю ў адпаведнасці з дзеючымі законамі ЗША, і ён тычыцца толькі тых карыстальнікаў, якія пражываюць у штатах, дзе дзейнічаюць законы аб прыватнасці спажыўцоў («Законы штатаў аб прыватнасці»). 

Вашы правы

Мы шануем і паважаем вашы правы на прыватнасць і гарантуем іх выкананне для нашых карыстальнікаў, якія пражываюць у названых штатах. У адпаведнасці з Законамі штатаў аб прыватнасці і за пэўнымі выключэннямі, вы можаце ажыццявіць наступныя правы:

Права доступу (права ведаць). Вы маеце права ведаць пра персанальную інфармацыю, якую Gaijin сабраў пра вас, і пра выкарыстанне і распаўсюджванне гэтых даных. Аб'ём прадастаўленых вам даных і працэдура рэагавання будуць залежаць ад дзеючых законаў.

Права на перанос даных. Вы маеце права запытаць у нас вашу персанальную інфармацыю ў зручным для выкарыстання фармаце, каб вы маглі перадаць гэтую інфармацыю іншай арганізацыі. 

Права на выпраўленне. Калі вы лічыце, што мы апрацоўваем недакладную інфармацыю пра вас, вы маеце права запатрабаваць ад нас яе выпраўлення.

Права на выдаленне. Вы маеце права запатрабаваць выдалення персанальнай інфармацыі, якую Gaijin мае пра вас або перадае трэцім асобам. Выдаленне вашай персанальнай інфармацыі азначае канчатковае выдаленне вашага Акаўнту Gaijin. Пасля выдалення вашага Акаўнту Gaijin ніякія даныя не могуць быць адноўлены, у тым ліку ваш прагрэс у гульні і пакупкі, зробленыя ў рамках нашых Сэрвісаў.

Права адмовіцца ад пэўнай апрацоўкі. Вы можаце абмежаваць нашу магчымасць апрацоўваць вашу персанальную інфармацыю, калі ў нас няма законных падстаў для працягу апрацоўкі.

Права адмовіцца ад продажаў або мэтавай рэкламы. Мы не займаемся традыцыйным «продажам» вашай персанальнай інфармацыі. Гэта азначае, што мы не перадаем вашы нумары тэлефонаў, адрасы электроннай пошты ці іншую персанальную інфармацыю за якую-небудзь плату. Аднак, як і многія кампаніі, мы перадаем або прадастаўляем трэцім асобам пэўную персанальную інфармацыю для персаналізацыі і паляпшэння нашай рэкламы на старонніх вэб-сайтах або ў анлайн-прыкладаннях. У некаторых штатах гэтыя дзеянні могуць класіфікавацца як «продаж» або «абмен» персанальнай інфармацыяй для мэтавай рэкламы і, такім чынам, падпарадкоўваюцца праву адмовы.

Права не падвяргацца дыскрымінацыі. Дзеючыя Законы штатаў аб прыватнасці часта абмяжоўваюць любую дыскрымінацыю, заснаваную на ажыццяўленні вашых правоў на персанальную інфармацыю, напрыклад, прадастаўленне тавараў або сэрвісаў рознай якасці, прапанова розных цэн або ўстанаўленне штрафаў. Мы ніякім чынам не будзем дыскрымінаваць вас, калі вы вырашыце скарыстацца сваімі правамі на прыватнасць.

Права на абскарджанне. Калі мы адхілім ваш запыт на ажыццяўленне любога з правоў, пералічаных у гэтым дакуменце, вы маеце права абскардзіць гэтую адмову ў залежнасці ад вашага штата пражывання.

Прыватнае права на пазоў. Згодна з законамі некаторых штатаў, вы маеце права патрабаваць грамадзянскай кампенсацыі за парушэнні закона, з пэўнымі абмежаваннямі.

Каб даведацца больш пра тое, як скарыстацца сваімі правамі, звязанымі з вашымі персанальнымі данымі, глядзіце Раздзел 9 вышэй (9.2. Як скарыстацца сваімі правамі).      

11. АБНАЎЛЕННІ

Мы можам час ад часу змяняць гэту Палітыку прыватнасці.

У выпадку істотных змяненняў будзе зроблена адпаведнае паведамленне пра абноўленую палітыку для атрымання вашай згоды. Калі вы не згодны з перагледжанай версіяй гэтага дакумента, мы пакідаем за сабой права прыпыніць прадастаўленне вам нашых Сэрвісаў, якія прадугледжваюць апрацоўку намі вашых даных. У выпадку нязначных змен паведамленне не прадугледжваецца: вы абавязваецеся сачыць за такімі зменамі самастойна. Любыя абнаўленні гэтай Палітыкі прыватнасці набываюць сілу на наступны дзень пасля публікацыі абноўленай версіі Палітыкі прыватнасці.

12. ЗВЯЖЫЦЕСЯ З НАМІ

Калі ў вас ёсць якія-небудзь пытанні адносна апрацоўкі Gaijin персанальных даных або вы не згодныя з тым, як мы апрацоўваем і абараняем персанальныя даныя, звярніцеся да нас. 

Асноўным месцам для сувязі з намі з'яўляецца Партал Службы падтрымкі Gaijin. Вы таксама можаце звязацца з намі па электроннай пошце privacy@gaijin.net або па пошце па наступным адрасе: Ifigeneias street 63, Office 302, 2003 Strovolos, Nicosia, Cyprus (Gaijin Network Ltd).

Калі ў вас ёсць дадатковыя пытанні або вы хочаце падаць скаргу, звяжыцеся з нашым адказным па абароне даных па электроннай пошце dpo@gaijin.net або адпраўце ліст у Gaijin Network Ltd па адрасе: Ifigeneias street 63, Office 302, 2003 Strovolos, Nicosia, Cyprus (адрасат: Адказны за абарону даных).

Вы таксама маеце права падаць скаргу ў наш галоўны наглядны орган па абароне даных на Кіпры або ў краіне вашага знаходжання. 

---------------------------------------------------------------------------------------------------------------------------------------------------------

УМОВЫ АБСЛУГОЎВАННЯ GAIJIN

---------------------------------------------------------------------------------------------------------------------------------------------------------

ВАЖНАЯ ЗАЎВАГА: ЗВЯРНІЦЕ ЎВАГУ, ШТО РАЗДЗЕЛ 12 ГЭТЫХ УМОЎ ЗМЯШЧАЕ ПАЛАЖЭННЕ АБ АБАВЯЗКОВЫМ АРБІТРАЖЫ І АБ АДМОВЕ АД КАЛЕКТЫЎНЫХ ІСКАЎ, ШТО ЎПЛЫВАЕ НА РЭАЛІЗАЦЫЮ ВАШАГА ПРАВА НА ВЫРАШЭННЕ СПРЭЧАК. УВАЖЛІВА ПРАЧЫТАЙЦЕ ПУНКТ 12.4 ПЕРАД ПРЫМАННЕМ ГЭТЫХ УМОЎ.

ВЫ ЗГАДЖАЕЦЕСЯ З ТЫМ, ШТО ЛЮБЫЯ СПРЭЧКІ (АКРАМЯ ПЭЎНЫХ ІХ ТЫПАЎ), ЯКІЯ ЎЗНІКАЮЦЬ ПАМІЖ ВАМІ І GAIJIN, БУДУЦЬ ВЫРАШАЦЦА ШЛЯХАМ АБАВЯЗКОВАГА ІНДЫВІДУАЛЬНАГА АРБІТРАЖУ І ВЫ АДМАЎЛЯЕЦЕСЯ АД СВАЙГО ПРАВА ЎДЗЕЛІЧАЦЬ У ЛЮБЫМ КАЛЕКТЫЎНЫМ ІСКУ АБО КАЛЕКТЫЎНЫМ АРБІТРАЖЫ.

Гэтыя Умовы абслугоўвання («Умовы») з'яўляюцца часткай Умоў выкарыстання (як вызначана ніжэй) і рэгулююць выкарыстанне Вамі Сэрвісаў Gaijin. Некаторыя з Сэрвісаў таксама рэгулююцца дадатковымі інструментамі, калі гэта яўна прадугледжана Умовамі выкарыстання.

КАЛІ ВЫ НЕ ЗГОДНЫ З УМОВАМІ АБО ЛЮБЫМІ З ДАКУМЕНТАЎ, ЯКІЯ РЭГУЛЮЮЦЬ ВЫКАРЫСТАННЕ СЭРВІСАЎ І З'ЯЎЛЯЮЦЦА НЕАД'ЕМНАЙ ЧАСТКАЙ УМОЎ, СПЫНІЦЕ ВЫКАРЫСТАННЕ НАШЫХ СЭРВІСАЎ. АНГЛІЙСКАЯ ВЕРСІЯ ЎМОЎ ВЫКАРЫСТАННЯ (У ТЫМ ЛІКУ ГЭТЫЯ ЎМОВЫ) - АДЗІНАЯ АРЫГІНАЛЬНАЯ ВЕРСІЯ. ЯНА МАЕ ПЕРАВАГУ Ў ВЫПАДКУ ЛЮБЫХ РАЗЫХОДЖАННЯЎ, ПЫТАННЯЎ АБО СПРЭЧАК АДНОСНА ЗНАЧЭННЯ, ФОРМЫ, САПРАЎДНАСЦІ АБО ТЛУМАЧЭННЯ. 

1. АЗНАЧЭННІ

«Акаўнт» азначае персанальны акаўнт Gaijin, зарэгістраваны Карыстальнікам для выкарыстання Сэрвісаў.

«Адміністрацыя» азначае Gaijin, трэція асобы, упаўнаважаныя Gaijin, і асобу або групу асоб, прызначаных Gaijin для кантролю за выкананнем гульцамі Умоў выкарыстання.

«Gaijin» азначае адну з наступных юрыдычных асоб (у залежнасці ад абставін, апісаных ніжэй):

Gaijin Network Ltd, кіпрская кампанія з рэгістрацыйным нумарам HE 312702 і зарэгістраваным офісам па адрасе: 63 Ifigeneias Street, Office 302, Strovolos 2003, Nicosia, Cyprus. Гэтая арганізацыя нясе адказнасць за Сэрвіс(ы) Gaijin, калі іншае прама не пазначана ў адпаведных умовах, палітыках, на вэб-старонках, платформах або ў крамах платформаў, у самой гульні або любым іншым адпаведным сродку або інтэрфейсе, ваша пагадненне будзе заключана з Gaijin Network Ltd.

Gaijin Distribution Kft., венгерская кампанія з рэгістрацыйным нумарам 01-09-182370 і зарэгістраваным офісам па адрасе: Hungária körút 162-166, Budapest, 1146, Hungary. У пэўных выпадках Gaijin Distribution Kft. можа прадастаўляць пэўны(я) Сэрвіс(ы). У такіх выпадках гэта будзе прама пазначана ў адпаведных умовах дамовы, палітыках, на вэб-старонках, платформах або ў крамах платформаў, у самой гульні або на любым іншым сродку або інтэрфейсе.

У гэтых Умовах дамовы Gaijin таксама можа называцца "мы", "нас" або "наш".

«Абмежаванне доступу да гульні» азначае тып санкцыі за парушэнне гэтых Правіл гульні ў выглядзе блакіроўкі магчымасці Карыстальніка ўвайсці і гуляць у Гульню.

«Гульня(і)» азначае любую відэагульню, у тым ліку загружальны кантэнт (DLC), пашырэнні, абнаўленні, патчы і любы іншы кантэнт, апублікаваны і/або ліцэнзаваны Gaijin у адпаведнасці з Ліцэнзійным пагадненнем з канчатковым карыстальнікам (EULA) для выкарыстання Карыстальнікамі на любой платформе (напрыклад, Windows, Xbox, PlayStation, iOS, Android і г.д.), незалежна ад таго, ці ажыццяўляецца доступ да іх праз лічбавую загрузку, фізічныя носьбіты або іншыя спосабы распаўсюджвання.

«Сэрвіс (Сэрвісы)» азначаюць любы лічбавы прадукт Gaijin, напрыклад, вэб-сайт, гульні, мабільныя прыкладанні (напрыклад, дадатак Gaijin Pass або Assistant для War Thunder) або іншыя сэрвісы, такія як Gaijin Store і Gaijin Marketplace, у тым ліку любую даступную інфармацыю і (або) змесціва. Змесціва можа ўключаць любую інтэлектуальную ўласнасць, напрыклад, базы даных, гандлёвыя маркі, праграмнае забеспячэнне, тэкст, дызайн, графіку, відэа- і аўдыяматэрыялы, фільмы, паведамленні, выявы, архітэктуру і г.д.

«Умовы выкарыстання» азначаюць любы з дакументаў, якія рэгулююць прадастаўленне Сэрвісаў кампаніяй Gaijin, у тым ліку пералічаныя ніжэй:

Асноўныя карыстальніцкія пагадненні:

- Умовы абслугоўвання (гэты дакумент)

- Ліцэнзійнае пагадненне канчатковага карыстальніка («EULA») (Дадатак № 2 да Умоў абслугоўвання)

Персанальныя даныя і файлы cookie:

- Палітыка прыватнасці

- Палітыка cookie 

Купля (гандаль):

- Палітыка крамы

- Гандлёвая палітыка

Змесціва, створанае карыстальнікам (UGC):

- Пагадненне аб унёску 

- Інструкцыі для стваральнікаў змесціва

- Палітыка захавання аўтарскіх правоў 

Правілы паводзін:

- Правілы гульні (дадатак №1 да Умоў абслугоўвання)

- Правілы супольнасці 

- Кодэкс паводзін 

Правілы правядзення мерапрыемстваў:

- Правілы турніру

- Агульныя правілы правядзення рэкламных мерапрыемстваў 

«Карыстальнік» азначае карыстальніка любога Сэрвісу. Ва Умовах Карыстальнік таксама можа называцца «Вы» або «Ваш». Калі Вы не згодны з гэтымі Умовамі, Вы не мусіце карыстацца любым з Сэрвісаў і не можаце лічыцца Карыстальнікам у сэнсе гэтага азначэння.

«Вэб-сайт(ы)» азначае любы вэб-сайт, вэб-старонку або вэб-платформу, кіраваную або ліцэнзаваную Gaijin, у тым ліку любыя паддамены, мабільныя версіі ці іншыя анлайн-платформы, звязаныя з Сэрвісам(і) Gaijin. Гэта могуць быць афіцыйныя вэб-сайты, пасадкавыя старонкі або іншыя лічбавыя рэсурсы, якія прадастаўляюць інфармацыю, прадукты ці Сэрвіс(ы), звязаны(я) з Gaijin.

І іншыя дакументы, пагадненні, палітыкі, правілы або інструкцыі (калі такія існуюць), даступныя на legal.gaijin.net.

Умовы выкарыстання складаюць істотную частку Умоў. Прымаючы Умовы, Вы таксама прызнаяце палажэнні Умоў выкарыстання і згаджаецеся з імі. Любыя спасылкі на Умовы выкарыстання ў гэтым дакуменце таксама адносяцца да гэтых Умоў, калі іншае не сцвярджаецца яўна.

ЗВЯРНІЦЕ ЎВАГУ, што вэб-сайты (звязаныя з Гульнямі або іншымі Сэрвісамі) могуць мець дадатковыя правілы, у тым ліку дакументы, якія рэгулююць адносіны паміж Вамі і Gaijin, акрамя Умоў выкарыстання, згаданых вышэй.

2. ВЫКАРЫСТАННЕ СЭРВІСАЎ

2.1 Сэрвіс(ы) НЕ прапануецца(юцца) карыстальнікам ва ўзросце да 18 гадоў або тым, хто не дасягнуў паўналецця ў адпаведнасці з заканадаўствам сваёй юрысдыкцыі. Калі вам яшчэ не споўнілася 18 гадоў ці вы не дасягнулі паўналецця ў адпаведнасці з заканадаўствам сваёй юрысдыкцыі, у вас павінна быць згода бацькоў або законнага апекуна на карыстанне Сэрвісам(і). Прымаючы гэтыя Умовы дамовы і карыстаючыся Сэрвісам(і), вы пацвярджаеце, што вам споўнілася не менш за 18 гадоў або вы дасягнулі паўналецця ў адпаведнасці з заканадаўствам сваёй юрысдыкцыі. Gaijin можа абмежаваць або прапанаваць Сэрвіс(ы) карыстальнікам рознага ўзросту ў адпаведнасці з патрабаваннямі мясцовага заканадаўства. Калі вы з'яўляецеся бацькам або законным апекуном, вы несяце адказнасць за маніторынг свайго Акаўнту, каб абмежаваць яго выкарыстанне непаўналетнімі, і павінны забараніць доступ да яго дзецям ва ўзросце да 18 гадоў. Вы прымаеце на сябе поўную адказнасць за любое выкарыстанне Сэрвісу(аў) непаўналетнімі, падлучанымі да вашага Акаўнту. Вы несяце асабістую адказнасць за выкарыстанне непаўналетнімі Вашай крэдытнай карты або іншых спосабаў аплаты (напрыклад, PayPal, Facebook Credits).

2.2. Па ўласным меркаванні Gaijin можа запатрабаваць пацвярджэнне ўзросту Карыстальніка ў любы час.

2.3. Некаторыя Сэрвісы могуць быць непрыдатнымі для людзей з эпілепсіяй, прыпадкамі або іншымі захворваннямі, якія патрабуюць выканання мер засцярогі. Карыстальнік павінен самастойна вырашыць, ці могуць Сэрвісы нанесці шкоду яго здароўю. У такім выпадку Карыстальнік павінен неадкладна спыніць выкарыстанне Сэрвісаў. Мы рэкамендуем пракансультавацца з медыцынскімі службамі перад выкарыстаннем Сэрвісаў.

2.4. Карыстальнік не мусіць карыстацца Сэрвісамі, калі Gaijin раней заблакаваў Карыстальніка за парушэнне Умоў выкарыстання (у тым ліку гэтых Умоў).

2.5. Сэрвісы могуць абнаўляцца і мадыфікавацца без згоды Карыстальніка або адпраўкі яму апавяшчэнняў. У межах, дазволеных законам, Сэрвісы прадастаўляюцца на аснове «ЯК ЁСЦЬ» і «ПРЫ НАЯЎНАСЦІ». Gaijin не гарантуе задавальнення патрэб і чаканняў Карыстальніка, калі іншае яўна і адназначна не прадугледжана Умовамі выкарыстання.

2.6. Gaijin пакідае за сабой права спыніць прадастаўленне Сэрвісаў у любы час, назаўсёды або часова, без якой-небудзь кампенсацыі або вяртання сродкаў у выпадках, апісаных у пункце 3.8 ніжэй, або без належнага апавяшчэння.

2.7. Сэрвісы могуць быць недаступныя ў некаторых краінах, і Gaijin па сваім меркаванні мае права абмежаваць прадастаўленне Сэрвісаў на любой тэрыторыі ў любы момант. У гэтым выпадку Умовы будуць прызнаны несапраўднымі на такіх тэрыторыях, і ў адпаведнасці з імі не ўзнікне ніякіх абавязацельстваў з боку Gaijin.

2.8. Па сваім уласным меркаванні або да таго часу, пакуль гэта асэнсавана, Gaijin можа час ад часу бясплатна аказваць тэхнічную падтрымку для Сэрвісаў. Карыстальнік згаджаецца з тым, што тэхнічная падтрымка, тэхнічнае абслугоўванне або іншыя абставіны могуць зрабіць Сэрвісы недаступнымі і выклікаць збоі. Карыстальнік згаджаецца з тым, што адключэнні, выкліканыя тэхнічнай падтрымкай, тэхнічным абслугоўваннем або па іншых прычынах, з'яўляюцца непазбежнымі і не ўплываюць на якасць Сэрвісаў.

2.9. Некаторыя Сэрвісы могуць быць прапанаваны праз розныя гульнявыя платформы іншых вытворцаў (Steam, PlayStation, Xbox і г.д.). Выкарыстанне такіх платформ рэгулюецца іх умовамі. Gaijin не рэгулюе і не кантралюе выкарыстанне Карыстальнікам такіх платформ; любыя спасылкі на платформы іншых вытворцаў даюцца Gaijin «ЯК ЁСЦЬ» без якіх-небудзь гарантый, прамых або ўскосных.

2.10. Карыстальнік прызнае і згаджаецца з тым, што Gaijin не абавязаны прадастаўляць Карыстальніку якую-небудзь спецыфічную падтрымку або абслугоўванне ў сувязі з прадастаўленнем Сэрвісаў, за выключэннем выпадкаў, калі такі абавязак ускладаецца на Gaijin у адпаведнасці з дзейным заканадаўствам. Аднак, з улікам іншых палажэнняў гэтых Умоў, Gaijin прыкладзе ўсе намаганні, каб дапамагчы Карыстальніку з вырашэннем любых праблем або пытанняў, якія могуць узнікнуць падчас выкарыстання Сэрвісаў. Вы можаце звязацца з нашай Службай падтрымкі, як апісана ў раздзеле 13 ніжэй. Каб паскорыць адказ на Ваш запыт, дайце прадстаўнікам Gaijin усю неабходную інфармацыю для вырашэння праблемы ў слушныя тэрміны.

2.11. Сэрвісы могуць уключаць спасылкі на староннія вэб-сайты. Гэтыя звязаныя вэб-сайты не знаходзяцца пад кантролем Gaijin, і Gaijin не нясе адказнасці за любое змесціва або спасылкі, якія змяшчаюцца на звязаных вэб-сайтах. Gaijin дае гэтыя спасылкі толькі для зручнасці, і ўключэнне любой спасылкі не азначае адабрэння вэб-сайта з боку Gaijin. Выкарыстанне Вамі старонняга вэб-сайта можа падпарадкоўвацца ўмовам і (або) палітыцы прыватнасці гэтага вэб-сайта. Мы рэкамендуем уважліва прачытаць іх, перш чым згаджацца з імі.

2.12. Карыстальнік павінен захоўваць прыватнасць усёй перапіскі з Gaijin, у тым ліку перапіску са Службай падтрымкі. Любая інфармацыя, атрыманая ад Gaijin (або любога з яго прадстаўнікоў), у тым ліку, без абмежаванняў, тэхнічныя, кліенцкія або іншыя пытанні падтрымкі, з'яўляецца канфідэнцыяльнай і не мусіць быць апублікавана або раскрывацца трэцім асобам, за выключэннем выпадкаў, калі гэта яўна дазволена Gaijin.

3. АКАЎНТ

3.1. Каб карыстацца некаторымі Сэрвісамі, Карыстальнік стварае Акаўнт і прадастаўляе інфармацыю, неабходную для прадастаўлення Сэрвісаў, як апісана ў Палітыцы прыватнасці Gaijin.

3.2. Карыстальнік нясе поўную адказнасць за прадастаўленне дакладнай і праўдзівай інфармацыі і падтрыманне яе ў актуальным стане, захоўваючы права суб'екта даных на выпраўленне, як апісана ў Палітыцы прыватнасці Gaijin. Гэта палажэнне не распаўсюджваецца на імя карыстальніка (унікальны ідэнтыфікатар карыстальніка). Абразлівыя, незаконныя і іншым чынам недарэчныя імёны карыстальнікаў забароненыя.

3.3. Карыстальніку НЕ дазваляецца прадастаўляць любую інфармацыю, якая тычыцца трэціх асоб або несапраўдных асоб, або іншую інфармацыю, прадастаўленне якой (у тым ліку, без абмежаванняў, шляхам публікацыі) парушае правы трэціх асоб або любое дзейнае заканадаўства.

3.4. Карыстальнік не мусіць ствараць некалькі Акаўнтаў.

3.5. Карыстальнік захоўвае лагін і пароль ад Акаўнта ў строгай таямніцы. Карыстальнік нясе поўную адказнасць за захаванне канфідэнцыяльнасці сваіх даных для ўваходу і за ўсе дзеянні, якія адбываюцца з яго Акаўнтам, незалежна ад таго, аўтарызаваны яны ці не (напрыклад, калі даныя Акаўнту становяцца вядомыя трэцім асобам або ў выпадку несанкцыянаванага доступу). Любое выкарыстанне Акаўнта з лагінам і паролем Карыстальніка мусіць ажыццяўляцца самім Карыстальнікам. Карыстальнік павінен неадкладна паведаміць Gaijin аб любым парушэнні або злоўжыванні Акаўнтам Карыстальніка.

3.6. Карыстальнік не мусіць прадаваць (або купляць), здаваць у арэнду, абменьваць або аддаваць Акаўнт.

3.7. Карыстальнік павінен выкарыстоўваць Сэрвісы і Акаўнт толькі ў некамерцыйных, персанальных і законных мэтах. Такія мэты павінны адпавядаць характару, мэтам або функцыям Сэрвісаў.

3.8. Gaijin можа па сваім меркаванні дэактываваць або выдаліць Акаўнт Карыстальніка без апавяшчэння ў наступных выпадках:

3.8.1. калі Карыстальнік парушае любое палажэнне Умоў выкарыстання (у тым ліку гэтыя Умовы) або існуюць якія-небудзь абгрунтаваныя падазрэнні ў невыкананні Карыстальнікам Умоў;

3.8.2 калі Карыстальнік не можа пацвердзіць дасягненне належнага ўзросту ў адпаведнасці з пунктам 2.1 вышэй або належным чынам атрымаць згоду бацькоў;

3.8.3 калі Карыстальнік ажыццяўляе адно са сваіх правоў суб'екта даных у адпаведнасці з Палітыкай прыватнасці Gaijin (напрыклад, права на абмежаванне апрацоўкі, права на выдаленне), што робіць немагчымым абслугоўванне Акаўнту Gaijin;

3.8.4 калі нехта іншы выкарыстоўвае Акаўнт Карыстальніка для ажыццяўлення дзейнасці, якая парушае гэтыя Умовы;

3.8.5 калі Gaijin спыняе прапаноўваць Сэрвісы і (або) іх частку.

3.9. Карыстальнік можа выдаліць Акаўнт у любы час.

3.10. Дэактывацыя або выдаленне Акаўнту Карыстальнікам або Gaijin вядзе да спынення дзеяння Умоў выкарыстання (у тым ліку гэтых Умоў). Gaijin не абавязаны прадастаўляць вяртанне грашовых сродкаў, ільготы або іншую кампенсацыю, калі Карыстальнік запытвае выдаленне Акаўнту або Акаўнт выдаляецца ў адпаведнасці з пунктам 3.8 гэтых Умоў.

3.11. Калі Акаўнт Карыстальніка быў неактыўным на працягу 3 і больш гадоў без перапынкаў, ён можа быць выдалены Gaijin пасля папярэдняга апавяшчэння, адпраўленага на адрас электроннай пошты, звязаны з Акаўнтам. Пасля выдалення ўсе манеты, скіны і іншыя ўнутрыгульнявыя прадметы Gaijin у Акаўнце Карыстальніка знікаюць і не могуць быць адноўлены.

3.12. Карыстальнік прызнае, што не мае правоў уласнасці або іншых маёмасных правоў на Акаўнт. Gaijin дае доступ да Акаўнту выключна для прадастаўлення Карыстальніку Сэрвісаў.

4. ІНТЭЛЕКТУАЛЬНАЯ УЛАСНАСЦЬ

4.1. Усе правы на Сэрвісы і звязаныя з імі правы на інтэлектуальную ўласнасць, у тым ліку правы, назву і працэнты, належаць Gaijin, або Gaijin мае права імі распараджацца. Калі іншае не апісана ва Умовах выкарыстання, Gaijin прадастаўляе Карыстальніку невыключную, абмежаваную ліцэнзію, якая не прызначана для перадачы і субліцэнзавання, на выкарыстанне Сэрвісаў у адпаведнасці з іх функцыямі выключна для асабістага, некамерцыйнага выкарыстання пры ўмове выканання Умоў выкарыстання (у тым ліку гэтых Умоў).

4.2. Калі Карыстальнік мае намер выкарыстоўваць некаторыя з Сэрвісаў, напрыклад, Гульні, Карыстальнік прымае EULA, якое з'яўляецца неад'емнай часткай Умоў выкарыстання і рэгулюе выкарыстанне такіх Сэрвісаў.

4.3. У дачыненні да ўсіх прадастаўленых Сэрвісаў і адпаведнага змесціва і інфармацыі Карыстальнік не мусіць:

4.3.1. парушаць правы інтэлектуальнай уласнасці Gaijin і выкарыстоўваць любую частку Сэрвісаў у любых мэтах, акрамя мэты прызначэння;

4.3.2 капіяваць, распаўсюджваць, перапрадаваць, прысвойваць, здаваць у арэнду, браць у арэнду, прайграваць, адаптаваць, субліцэнзаваць, публічна выконваць, мадыфікаваць, дэкампіляваць, распрацоўваць, перакладаць, разбіраць, парушаць меры тэхнічнай абароны, ствараць творчыя працы;

4.3.3 выкарыстоўваць вірусы, шкоднасныя або шпіёнскія праграмы;

4.3.4 выдаляць або змяняць паведамленні аб аўтарскіх правах, патэнтах, гандлёвых марках і г.д.

4.4. Калі Карыстальнік прадастаўляе Gaijin любыя абароненыя аўтарскім правам матэрыялы, якія належаць Карыстальніку, або стварае любое змесціва ў Гульні (разам - «UGC»), Gaijin набывае бестэрміновую, безадзыўную, бязвыплатную ліцэнзію, якая не прызначана для перадачы і субліцэнзавання, на выкарыстанне UGC з мэтай прадастаўлення Сэрвісаў на любой тэрыторыі без абмежавання тэрмінаў і без указання Карыстальніка ў якасці ўладальніка такіх матэрыялаў. Карыстальніку не дазваляецца прадастаўляць любы UGC, калі ён не мае на гэта адпаведных паўнамоцтваў. Gaijin не прэтэндуе на якія-небудзь правы ўласнасці на UGC, і нішто ў гэтых Умовах выкарыстання (у тым ліку гэтыя Умовы) не павінна тлумачыцца як абмежаванне правоў Карыстальніка на выкарыстанне і эксплуатацыю UGC.

4.5. Карыстальнік заяўляе і гарантуе, што UGC: 

4.5.1 не з'яўляецца непрыстойным, абразлівым або недарэчным і не распальвае варожасць;

4.5.2 не прапагандуе гвалт або дыскрымінацыю па прыкмеце расы, полу, рэлігіі, нацыянальнасці, інваліднасці, сексуальнай арыентацыі або ўзросту;

4.5.3 не парушае правы трэціх асоб, у тым ліку аўтарскае права, гандлёвую марку або правы на прыватнасць і публічнасць;

4.5.4 не ўтрымлівае ніякіх вірусаў, траянаў, чарвякоў або іншага шкоднага праграмнага забеспячэння або даных;

4.5.5 не парушае ніякіх законаў і правіл.

4.6. Gaijin не правярае права Карыстальніка прадастаўляць UGC і яго арыгінальнасць. Gaijin не нясе адказнасці за UGC. Карыстальнік выкарыстоўвае UGC, прадастаўлены іншымі Карыстальнікамі, на свой страх і рызыку. Па любых непажаданых UGC (незалежна ад таго, яны незаконныя ці парушаюць Вашы правы), звярніцеся ў Службу падтрымкі Gaijin.

4.7. Gaijin пакідае за сабой права выдаляць любы UGC, прадастаўлены Карыстальнікам, або прымяняць іншую санкцыю па ўласным меркаванні і без папярэдняга апавяшчэння.

4.8. Gaijin дазваляе Карыстальнікам ствараць кантэнт з выкарыстаннем Гульні(яў) Gaijin у адпаведнасці з Умовамі дамовы, Ліцэнзійным пагадненнем з канчатковым карыстальнікам і канкрэтнымі рэкамендацыямі, выкладзенымі ў Кіраўніцтве Gaijin для стваральнікаў кантэнту (даступна па адрасе: legal.gaijin.net/contentrules). Карыстальнік нясе выключную адказнасць за любы карыстальніцкі кантэнт (UGC), які Карыстальнік публікуе. Пры распаўсюджванні карыстальніцкага кантэнту Карыстальнік павінен прама пазначыць, што гэта яго ўласнае тварэнне, і пераканацца, што яно не прадстаўлена як кантэнт, які быў ухвалены, падтрыманы або створаны ў супрацоўніцтве з Gaijin ці яе афіляванымі асобамі або па іх просьбе. Gaijin пакідае за сабой права па сваім уласным меркаванні запатрабаваць выдалення любога карыстальніцкага кантэнту ў любы час.

5. ФОРУМ І СУВЯЗЬ

5.1. Карыстальнік можа мець зносіны з іншымі карыстальнікамі шляхам адпраўкі паведамленняў праз Сэрвісы (напрыклад, форум вэб-сайта, каментарыі або чаты ў гульні). Gaijin можа ўвесці дадатковыя правілы для такой сувязі, напрыклад, уключыўшы іх ва Умовы выкарыстання.

5.2. Карыстальнік таксама можа звязацца з Gaijin шляхам адпраўкі паведамленняў праз Сэрвісы, форумы або электронную пошту.

6. РЫНАК, КРАМА І ПЛАТНЫЯ СЭРВІСЫ

6.1. Некаторыя Сэрвісы прадастаўляюць Карыстальнікам права набываць унутрыгульнявыя прадметы (на выкарыстанне якіх распаўсюджваецца EULA) і абменьвацца імі ў Краме або на Рынку. Gaijin можа ўвесці дадатковыя правілы для такога набыцця і абмену, напрыклад, уключыўшы іх ва Умовы выкарыстання.

6.2. Прадастаўленне некаторых Сэрвісаў (у тым ліку атрыманне права выкарыстання ўнутрыгульнявых прадметаў) можа патрабаваць аплаты. Такія аплаты мусяць быць зроблены ў адпаведнасці з Раздзелам 7 ніжэй і з правіламі (інструкцыямі) Gaijin, у тым ліку згаданых ва Умовах выкарыстання.

7. ПЛАТА І РАХУНКІ

7.1. Карыстальнік згаджаецца ажыццявіць усе аплаты (якія могуць уключаць любыя адпаведныя падаткі), якія ініцыяваны Карыстальнікам або тым, хто выкарыстоўвае Акаўнт Карыстальніка. Цаной любога прадукту, сэрвіса або правоў, набытых праз Сэрвісы, з'яўляецца цана, указаная ў момант ажыццяўлення пакупкі Карыстальнікам. Gaijin можа ў любы час змяніць цэны на любы прадукт і сэрвісы, прапанаваныя праз Сэрвісы.

7.2. Пры ажыццяўленні пакупак у інтэрнэце з дапамогай Сэрвісаў Карыстальнік абавязаны прадастаўляць пра іх праўдзівую, дакладную і поўную інфармацыю і выкарыстоўваць немахлярскія спосабы аплаты. Могуць узнікнуць сітуацыі, калі Карыстальнік падае непраўдзівую, недакладную або няпоўную персанальную або фінансавую інфармацыю, або Gaijin мае слушныя падставы падазраваць, што пададзеная інфармацыя ілжывая, недакладная або няпоўная. У такім выпадку Gaijin мае права ануляваць адпаведную фінансавую аперацыю і звярнуцца ва ўпаўнаважаныя органы з падрабязнасцямі такога інцыдэнту.

7.3. Усе пакупкі, зробленыя праз Сэрвісы, не вяртаюцца, незалежна ад спосабу аплаты, за выключэннем выпадкаў, прадугледжаных дзейным заканадаўствам. Карыстальнік бярэ на сябе поўную адказнасць за пацвярджэнне таго, што тэлефон, камп'ютар або іншая прылада мае адпаведнае праграмнае забеспячэнне і сумяшчальна з прадуктамі, праграмамі або сэрвісамі, набытымі, спампаванымі або атрыманымі іншым спосабам праз Сэрвісы.

7.4. Пакупка Сэрвісаў праз староннія платформы рэгулюецца ў адпаведнасці з умовамі кожнай такой платформы. Звяртайцеся непасрэдна ў адпаведную краму або на плацежную платформу з любымі пытаннямі адносна плацяжоў, выстаўлення рахункаў або вяртання сродкаў. Gaijin не кантралюе гэтыя працэсы.

7.5. Некаторыя прадукты, сэрвісы або правы, даступныя праз Сэрвіс(ы), могуць прапаноўвацца ў выглядзе перыядычных падпісак з аўтаматычным выстаўленнем рахункаў праз загадзя вызначаныя прамежкі часу («Падпіска»). Карыстальнік пагаджаецца, што плацяжы за Падпіску будуць апрацоўвацца аўтаматычна, пакуль Падпіска не будзе спынена ў адпаведнасці з умовамі, выкладзенымі ў гэтым дакуменце.

7.5.1. Дэталі Падпіскі, у тым ліку яе пачатковы перыяд, цана, інтэрвалы выстаўлення рахункаў і любая іншая адпаведная інфармацыя, будуць прама пазначаны ў інтэрфейсе Падпіскі перад падпіскай.

7.5.2. Gaijin пакідае за сабой права пераглядаць цэны на Падпіску ў любы час. У выпадку змены цаны Gaijin паведаміць пра гэта Карыстальніку не менш чым за 30 каляндарных дзён, калі толькі ў адпаведнасці з дзеючым заканадаўствам не патрабуецца або не дазваляецца больш кароткі тэрмін паведамлення. Калі Падпіска была набыта праз іншую платформу, правілы перагляду цэн могуць рэгулявацца ўмовамі гэтай платформы.

7.5.3. Карыстальнік можа адмяніць Падпіску ў любы час, прычым адмена ўступае ў сілу з пачатку наступнага разліковага цыклу. Карыстальнік будзе мець доступ да пераваг Падпіскі да канца бягучага аплачанага перыяду.

7.5.4. Калі аплата Падпіскі не ажыццяўляецца з-за праблемы са спосабам аплаты Карыстальніка, Gaijin можа часова прыпыніць або спыніць Падпіску да паспяховай апрацоўкі аплаты. Гэта можа паўплываць на пачатак наступнага перыяду Падпіскі і дату выстаўлення рахункаў за наступныя перыяды. Калі Gaijin не можа спісаць сродкі з вашага спосабу аплаты (напрыклад, з-за заканчэння тэрміну дзеяння або недастатковай колькасці сродкаў), вы будзеце несці адказнасць за любыя нявыплачаныя сумы і Gaijin паспрабуе спісаць сродкі з абноўленага спосабу аплаты пасля прадастаўлення інфармацыі.

7.5.5. Gaijin пакідае за сабой права спыніць Падпіску Карыстальніка ў любы час. У некаторых выпадках Gaijin можа неадкладна спыніць Падпіску, асабліва калі Карыстальнік не аплачвае Падпіску або калі спыненне абгрунтавана ўзаемнымі інтарэсамі (напрыклад, калі Gaijin прыпыняе ўліковы запіс Карыстальніка або абмяжоўвае доступ да Сэрвісу(аў) у адпаведнасці з Умовамі).

7.5.6. Калі Карыстальнік парушае Умовы дамовы, Ліцэнзійнае пагадненне з канчатковым карыстальнікам (EULA) або іншыя правілы Gaijin, і Gaijin прыпыняе дзеянне або закрывае ўліковы запіс Карыстальніка або доступ да Сэрвісу(аў), Карыстальнік не мае права на вяртанне грошай за страчаны час падпіскі падчас прыпынення дзеяння або пасля закрыцця ўліковага запісу.

ВЫ ПАЦВЯРДЖАЕЦЕ, ШТО GAIJIN НЕ АБАВЯЗАНА ВЯРТАЦЬ ПЛАЦЯЖЫ ЗА ПАДПІСКУ, ЗА ВЫКЛЮЧЭННЕМ ВЫПАДКАЎ, ПРАДУГЛЕДЖАНЫХ ДЗЕЮЧЫМ ЗАКАНАДАЎСТВАМ.

8. ПАВОДЗІНЫ КАРЫСТАЛЬНІКАЎ

8.1. Пры выкарыстанні Сэрвісаў Карыстальніку ЗАБАРАНЯЕЦЦА:

8.1.1. размяшчаць, публікаваць, адпраўляць, прасоўваць, цытаваць і размяшчаць спасылку на інфармацыю, якая:

а) парушае правы трэціх асоб, у тым ліку правы інтэлектуальнай уласнасці,

б) з'яўляецца рэкламай або прасоўваннем,

в) з'яўляецца абразлівай, у тым ліку рэлігійна, сексуальна, расава, нацыянальна, персанальна або іншым чынам,

г) змяшчае паклёпніцкую, абразлівую або пагрозлівую лексіку,

д) змяшчае аголенае цела або мае сексуальны або парнаграфічны характар,

е) з'яўляецца незаконнай, падманнай або махлярскай,

ж) парушае прыватнасць жыцця трэціх асоб,

з) утрымлівае дамаганні або прапагандуе і заахвочвае дамаганні або празмерны гвалт,

i) заахвочвае да крымінальнага злачынства або прыводзіць да наступлення грамадзянскай адказнасці,

к) іншым чынам парушае Умовы выкарыстання (у тым ліку гэтыя Умовы) або дзейнае заканадаўства.

8.1.2 наўмысна ўплываць на выкарыстанне Сэрвісу трэцяй асобай і яе карыстальніцкі досвед;

8.1.3. спрабаваць атрымаць несанкцыянаваны доступ да Сэрвісаў або чужога Акаўнту ці збіраць інфармацыю з або праз Сэрвісы, акрамя дазволеных Умовамі выкарыстання.

8.2. Паданы вышэй спіс не з'яўляецца вычарпальным, і некаторыя Сэрвісы могуць мець асаблівыя правілы паводзін. Напрыклад, Правілы гульні (гл. Дадатак №1 ніжэй) утрымліваюць інфармацыю аб забароненых дзеяннях і санкцыях у нашых Гульнях.

8.3 Gaijin прымае рашэнне аб наступствах парушэння правіл паводзін Карыстальніка ў кожным асобным выпадку па сваім уласным меркаванні, у тым ліку дэактывацыю або выдаленне Акаўнту Карыстальніка. Вы маеце права падаваць пярэчанні супраць рашэння Gaijin, звязаўшыся з нашай Службай падтрымкі і прадаставіўшы пераканальныя доказы адсутнасці парушэнняў.

9. ТЭСТАВАННЕ СЭРВІСАЎ

9.1. Gaijin можа прадаставіць Карыстальніку абмежаванае, неперадаваемае, выключнае і адклікальнае права выкарыстоўваць тэставыя версіі Сэрвісу(аў) для выяўлення памылак і паляпшэння іх функцыянальнасці. Удзел у тэставанні Сэрвісу рэгулюецца Умовамі дамовы. Тэставанне Сэрвісу можа ўключаць альфа- і бэта-тэсты, у тым ліку закрытыя тэсты, якія павінны заставацца канфідэнцыйнымі, як пазначана ў пункце 9.3 ніжэй. Удзел у закрытых тэстах залежыць ад папярэдняй згоды Gaijin, выдадзенай па яе ўласным меркаванні. Gaijin ацэньвае рашэнне аб прадастаўленні Карыстальніку доступу да закрытага тэсту ў кожным канкрэтным выпадку.

9.2. Удзел у тэстах бясплатны і асабісты. Перадача доступу (а таксама права доступу) да Сэрвісаў трэцім асобам забароненая.

9.3. Уся інфармацыя, атрыманая і/або прадастаўленая Карыстальнікам падчас закрытага тэставання Сэрвісу (у тым ліку, але не абмяжоўваючыся гэтым, каментары, ідэі або іншая зваротная сувязь), з'яўляецца строга канфідэнцыйнай. Карыстальнік не павінен выдаваць любую інфармацыю аб Сэрвісе(ах), раскрытую падчас закрытага тэставання, у тым ліку, але не абмяжоўваючыся гэтым, падрабязнасці адносна функцый, функцыянальнасці, гульнявога працэсу або сюжэта. Карыстальнік таксама павінен устрымацца ад публікацыі або распаўсюджвання скрыншотаў, запісаў экрана або любых іншых носьбітаў інфармацыі, якія змяшчаюць закрыты кантэнт Сэрвісу, або раскрыцця памылак, выяўленых падчас тэставання. Акрамя таго, падчас закрытага тэставання забаронена трансляваць гульнявы працэс (або выкарыстоўваць Сэрвіс(ы) любым іншым публічным спосабам). Каб пазбегнуць непаразуменняў, раскрыццё змененай або любым іншым чынам адрэдагаванай інфармацыі з мэтай абыходу вышэйзгаданых абмежаванняў з'яўляецца парушэннем гэтага абавязацельства па захаванні канфідэнцыяльнасці. Дадзенае абавязацельства па захаванні канфідэнцыяльнасці застаецца ў сіле бестэрмінова або на працягу максімальна доўгага тэрміну, дазволенага дзеючым заканадаўствам, у залежнасці ад таго, які тэрмін карацей. Карыстальнік прызнае, што парушэнне гэтай канфідэнцыяльнасці нанясе непапраўную шкоду і Gaijin мае права патрабаваць поўнай кампенсацыі за любую шкоду, выкліканую такім парушэннем.

9.4. Тэставыя версіі Сэрвісу(аў) могуць быць недаступныя па меркаванні Gaijin у любы час, у тым ліку любы звязаны з імі прагрэс, дасягненні, унутрыгульнявыя прадметы або іншыя даныя. Карыстальнік пагаджаецца, што Сэрвіс(ы) падчас тэставання могуць працаваць неналежным чынам, утрымліваць памылкі і недахопы і прадастаўляюцца «ЯК ЁСЦЬ». Gaijin не дае ніякіх гарантый адносна Сэрвісу(аў) падчас тэставання, як відавочных, так і ўскосных.

10. АДМОВА АД ГАРАНТЫІ І КАМПЕНСАЦЫЯ

10.1 Сэрвісы выкарыстоўваюцца на ўласную рызыку Карыстальніка і пры ўмове, што Карыстальнік нясе поўную адказнасць за любы ўрон, нанесены прыладзе Карыстальніка, страту даных або іншую шкоду, прычыненую такімі дзеяннямі. Gaijin НЕ дае ніякіх гарантый у дачыненні да Сэрвісаў, калі іншае яўна не пазначана ў гэтых Умовах выкарыстання, у тым ліку, без абмежаванняў, што Сэрвісы даступныя, без рызыкі, адпаведныя для пэўнай мэты, без памылак і прыдатныя, а таксама бясшкодныя для здароўя і дабрабыту Карыстальніка. Падрадчыкі, агенты, дылеры або дыстрыб'ютары Gaijin або любыя іншыя трэція асобы не маюць права змяняць гэту абмежаваную гарантыю або даваць якія-небудзь дадатковыя гарантыі, калі толькі Gaijin не пагодзіцца на гэта ў пісьмовай форме.

10.2. Карыстальнік абавязваецца кампенсаваць урон Gaijin і яго агентам, супрацоўнікам, дырэктарам, правапераемнікам, праваўладальнікам і ліцэнзіятам ад любых прэтэнзій, абавязацельстваў, страт, выдаткаў і пашкоджанняў (у тым ліку судовыя зборы і выдаткі), якія ўзнікаюць яўна ці ўяўна ў сувязі з паводзінамі Карыстальніка або парушэннем Умоў выкарыстання (у тым ліку гэтых Умоў).

10.3 Кампанія Gaijin або любыя яе афіляваныя арганізацыі ні ў якім выпадку не нясуць адказнасці за любыя прамыя, ускосныя, наступныя, штрафныя, спецыяльныя або выпадковыя страты (у тым ліку, без абмежавання, шкоду ад страты бізнесу, кантракта, даходу, даных, інфармацыі або перапынення бізнесу), у адпаведнасці з любой тэорыяй адказнасці, якая вынікае з выкарыстання або немагчымасці выкарыстання Сэрвісаў або змесціва, прадуктаў, сэрвісаў, заяваў або дзеянняў любой трэцяй асобы ў або праз Сэрвісы, ці ў сувязі з імі, любы несанкцыянаваны доступ або змяненне спосабу перадачы даных, любую інфармацыю, якая адпраўляецца ці атрымліваецца, або не адпраўляецца ці не атрымліваецца, любы збой у захаванні даных, любую страту даных, страту або пашкоджанне файлаў, змесціва і (або) любых даступных Сэрвісаў, нават калі Gaijin паведамілі аб магчымасці такіх страт. Гэта абмежаванне не распаўсюджваецца на адказнасць за смерць або цялесныя пашкоджанні ў той ступені, у якой дзейнае заканадаўства забараняе такое абмежаванне. Акрамя таго, паколькі некаторыя юрысдыкцыі не дазваляюць або абмяжоўваюць зняцце або абмежаванне адказнасці за ўскосныя або выпадковыя страты ці не дазваляюць выключэнне або абмежаванне пэўных гарантый, згаданае вышэй абмежаванне можа не прымяняцца ў пэўных абставінах.

11. ІНШЫЯ ПАЛАЖЭННІ

11.1. Абавязковае пагадненне. Гэтыя Умовы дамовы з'яўляюцца юрыдычна абавязковымі для ўсіх Карыстальнікаў і ўяўляюць сабой пісьмовае пагадненне паміж Карыстальнікам і Gaijin. Атрымліваючы доступ да Сэрвісаў або выкарыстоўваючы іх, Карыстальнік згаджаецца выконваць гэтыя Умовы дамовы.

11.2. Папраўкі. Gaijin пакідае за сабой права абнаўляць, змяняць або дапаўняць гэтыя Умовы дамовы ў любы час. Пры ўнясенні істотных змяненняў Gaijin паведаміць пра гэта Карыстальніку, размясціўшы абноўленыя Умовы дамовы на сваім(іх) вэб-сайце(тах). У выпадку важных змяненняў Gaijin можа запатрабаваць ад Карыстальніка прыняць абноўленыя Умовы дамовы (калі ў Карыстальніка ёсць уліковы запіс). Працяг выкарыстання Сэрвісу(аў) пасля такіх абнаўленняў лічыцца прыняццем перагледжаных Умоў дамовы. Калі Карыстальнік не згодны з папраўкамі, ён павінен спыніць выкарыстанне Сэрвісу(аў).

11.3. Перадача правоў. Карыстальнік не можа перадаваць або пераўступаць якія-небудзь са сваіх правоў або абавязкаў у адпаведнасці з гэтымі Умовамі дамовы трэцім асобам без папярэдняй пісьмовай згоды Gaijin. Аднак Gaijin пакідае за сабой права перадаваць, пераўступаць або дэлегаваць любыя са сваіх правоў або абавязкаў паводле Умоў дамовы, цалкам або часткова, любой трэцяй асобе па сваім меркаванні без згоды Карыстальніка. У такіх выпадках Gaijin абновіць Умовы дамовы па меры неабходнасці.

11.4. Падзельнасць. Калі якое-небудзь палажэнне гэтых Умоў дамовы будзе прызнана несапраўдным, незаконным або невыканальным судом кампетэнтнай юрысдыкцыі, астатнія палажэнні застаюцца ў поўнай сіле і дзеянні. Несапраўднае або невыканальнае палажэнне павінна быць зменена ў той ступені, каб яно стала выканальным і максімальна дакладна адлюстроўвала першапачатковы сэнс Умоў дамовы.

11.5. Поўнае пагадненне. Гэтыя Умовы дамовы, а таксама любыя дакументы або пагадненні, уключаныя шляхам спасылкі (у тым ліку Палітыка прыватнасці і Ліцэнзійнае пагадненне з канчатковым карыстальнікам), складаюць поўнае пагадненне паміж Карыстальнікам і Gaijin адносна Сэрвісу(аў). Яны замяняюць усе папярэднія або адначасовыя паведамленні, заявы або пагадненні, электронныя, вусныя або пісьмовыя, паміж Карыстальнікам і Gaijin адносна Сэрвісу(аў).

11.6. Форс-мажор. Gaijin не нясе адказнасці за любое невыкананне або затрымку ў выкананні сваіх абавязацельстваў у адпаведнасці з гэтымі Умовамі дамовы з-за прычын, якія знаходзяцца па-за яго разумным кантролем, у тым ліку, але не абмяжоўваючыся гэтым, стыхійных бедстваў, вайны, тэрарызму, забастовак, адключэнняў электраэнергіі, перапыненняў у прадастаўленні інтэрнэт-паслуг або дзяржаўнага рэгулявання.

11.7. Адмова ад правоў. Невыкананне Gaijin любога права або палажэння гэтых Умоў дамовы не азначае адмову ад такога права або палажэння. Любая адмова ад любога палажэння гэтых Умоў дамовы мае сілу толькі ў тым выпадку, калі яна зроблена ў пісьмовай форме і падпісана ўпаўнаважаным прадстаўніком Gaijin.

11.8. Адсутнасць старонніх бенефіцыяраў. Гэтыя Умовы дамовы прызначаны выключна для здабывання выгады Gaijin і Карыстальніка і не прызначаны для здабывання выгады якімі-небудзь трэцімі асобамі. Ніякія трэція асобы не маюць права прымушаць да выканання гэтых Умоў дамовы, за выключэннем выпадкаў, калі гэта прама пазначана ў дадзеным дакуменце.

11.9. Захаванне ў сіле. Любыя палажэнні гэтых Умоў дамовы, якія па сваёй прыродзе павінны заставацца ў сіле пасля спынення дзеяння гэтых Умоў дамовы, у тым ліку, але не абмяжоўваючыся гэтым, палажэнні, якія тычацца інтэлектуальнай уласнасці, кампенсацыі і абмежавання адказнасці, застаюцца ў сіле пасля спынення або заканчэння тэрміну дзеяння гэтых Умоў дамовы.

12. ДЗЕЙНАЕ ПРАВА І ВЫРАШЭННЕ СПРЭЧАК

12.1 Умовы выкарыстання (у тым ліку гэтыя Умовы) і любыя прэтэнзіі або спрэчкі, якія вынікаюць з іх або ў сувязі з імі, рэгулююцца заканадаўствам Рэспублікі Кіпр, за выключэннем выпадкаў, пералічаных ніжэй.

* Для рэзідэнтаў ЗША і Канады вырашэнне любой спрэчкі, якая вынікае з Умовамі выкарыстання або ўзнікае ў сувязі з імі (у тым ліку з гэтымі Умовамі), рэгулюецца законамі штата Каліфорнія, ЗША, без уліку палажэнняў калізійнага права (у прыватнасці, Федэральны закон аб арбітражы Злучаных Штатаў, які рэгулюе тлумачэнне і выкананне пагаднення аб арбітражы і палажэнні аб адсутнасці калектыўных іскаў).

* Для рэзідэнтаў Аўстраліі вырашэнне любой спрэчкі, якая вынікае з Умоў выкарыстання або ўзнікае ў сувязі з імі (у тым ліку з гэтымі Умовамі), рэгулюецца дзейным заканадаўствам Аўстраліі.

* З пункту гледжання Пагаднення аб унёску [https://legal.gaijin.net/contribution], дзейнае права і вырашэнне спрэчак вызначаюцца Пагадненнем аб унёску [https://legal.gaijin.net/contribution].

12.2 У выпадку любой спрэчкі, якая вынікае з гэтых Умоў або ўзнікае ў сувязі з імі, Вы і Gaijin павінны вырашыць такую спрэчку на працягу 60 каляндарных дзён пасля атрымання пісьмовага апавяшчэння аб спрэчцы.

Такое пісьмовае апавяшчэнне павінна быць адпраўлена фізічна па пошце на адрас, указаны ў Раздзеле 1 гэтых Умоў, і ў электронным выглядзе на адрас электроннай пошты legal@gaijin.net і павінна ўтрымліваць наступную інфармацыю:

* поўнае імя і кантактная інфармацыя заяўніка і яго прадстаўніка (пры наяўнасці);

* апісанне сутнасці і падставы іску і спрэчкі;

* апісанне дзеянняў, якія чакаюцца ад Gaijin у адпаведнасці з прэтэнзіяй і ў сувязі з ёй.

12.3. Калі спрэчку немагчыма вырашыць шляхам перамоваў, як гэта пазначана ў пункце 12.2, і ў ступені, дазволенай дзеючым заканадаўствам, усе спрэчкі будуць вырашацца шляхам абавязковага канфідэнцыйнага арбітражу.

12.3.1. Для карыстальнікаў, якія пражываюць у Еўрапейскім Саюзе або ў іншых краінах (за выключэннем ЗША, Канады і Аўстраліі):

Любая спрэчка, рознагалоссе або прэтэнзія, якія ўзнікаюць з Умоў дамовы або звязаны з імі, у тым ліку любое пытанне адносна іх існавання, дзеяння або спынення дзеяння, а таксама любыя пазадагаворныя прэтэнзіі, будуць перададзены на разгляд і канчаткова вырашаны шляхам арбітражу ў адпаведнасці з Арбітражнымі правіламі Кіпрскага арбітражнага і медыяцыйнага цэнтра, якія дзейнічаюць на дадзены момант і лічацца ўключанымі шляхам спасылкі ў гэты пункт. Арбітраж будзе ажыццяўляцца Кіпрскім цэнтрам арбітражу і медыяцыі («CAMC»). Месцам правядзення арбітражу з'яўляецца Нікасія, Кіпр. Прызначальным органам з'яўляецца Савет дырэктараў Кіпрскага цэнтру арбітражу і медыяцыі. Колькасць арбітраў будзе адзін. Мовай, якая будзе выкарыстоўвацца ў арбітражным разглядзе, з'яўляецца англійская. Рэгулюючым заканадаўствам Умоў дамовы з'яўляецца матэрыяльнае заканадаўства Кіпра.

Калі арбітраж праз вышэйзгаданую платформу недастасоўны, любыя юрыдычныя прэтэнзіі або спрэчкі павінны вырашацца выключна судом, размешчаным на Кіпры.

12.3.2. Для Карыстальнікаў, якія пражываюць у ЗША і Канадзе або прад'яўляюць прэтэнзіі Gaijin у гэтых краінах:

* Любыя юрыдычныя прэтэнзіі, спрэчкі або іншыя супярэчнасці паміж Вамі і Gaijin, якія вынікаюць з Умоў выкарыстання або ўзнікаюць у сувязі з імі (у тым ліку з гэтымі Умовамі), павінны вырашацца ў канфідэнцыйным абавязковым арбітражы, які праводзіцца адным камерцыйным арбітрам з Амерыканскай арбітражнай асацыяцыі («AAA») (Абавязковы арбітраж). Для арбітражу будуць выкарыстоўвацца правілы і працэдуры AAA, у тым ліку Правілы спажывецкага арбітражу. У выпадку, калі ўзнікне канфлікт паміж гэтымі Умовамі выкарыстання (у тым ліку з гэтымі Умовамі) і правіламі і працэдурамі AAA, мы будзем прытрымлівацца гэтых Умоў. Арбітраж будзе ініцыяваны ў Сан-Францыска, штат Каліфорнія, ЗША. Вы і Gaijin згаджаецеся падпарадкоўвацца персанальнай юрысдыкцыі гэтага суда, каб выклікаць арбітраж, прыпыніць разгляд у чаканні арбітражу або пацвердзіць, змяніць, ануляваць або вынесці рашэнне наконт рашэння, вынесенага арбітрам. Мовай арбітражу мусіць быць англійская. Вы прызнаеце, што добраахвотна і свядома пазбаўляецеся свайго права на разбіральніцтва прысяжнымі і іншым чынам працягваць іск у судзе штата або федэральным судзе. Рашэнне арбітра з'яўляецца канчатковым і абавязковым для Вас і Gaijin і можа быць вынесена ў любым судзе адпаведнай юрысдыкцыі.

12.3.3. Для Карыстальнікаў, якія пражываюць у Аўстраліі:

* Любыя юрыдычныя прэтэнзіі, спрэчкі або іншыя супярэчнасці паміж Вамі і Gaijin, якія ўзнікаюць у сувязі з Умовамі выкарыстання (у тым ліку гэтымі Умовамі) або іншым чынам звязаны з імі, павінны вырашацца ў адпаведнасці з дзейным заканадаўствам Аўстраліі (напрыклад, шляхам падачы іскаў у мясцовы суд).

ЗАЎВАГА: Вы яўна згаджаецеся з тым, што ў дачыненні да прэтэнзій і спрэчак, якія не падпадаюць пад дзеянне арбітражнага пагаднення вышэй (або калі такі арбітраж немагчыма ажыццявіць па якой-небудзь прычыне), выключная юрысдыкцыя для любых прэтэнзій або дзеянняў, якія вынікаюць з Умоў выкарыстання або звязаныя з імі (у тым ліку з гэтымі Умовамі), належыць дзяржаўным судам Рэспублікі Кіпр, і Вы яўна згаджаецеся на ажыццяўленне юрысдыкцыі такіх судоў.

12.4. АДМОВА АД КАЛЕКТЫЎНАГА ІСКА. ВЫ ЯЎНА ЗГАДЖАЕЦЕСЯ З ТЫМ, ШТО НІЯКІЯ ІНШЫЯ СПРЭЧКІ НЕ БУДУЦЬ ДАЛУЧАНЫ І АБ'ЯДНАНЫ З ВАШАЙ СПРЭЧКАЙ, НЯГЛЕДЗЯЧЫ НА ТОЕ, ГАВОРКА ІДЗЕ АБ КАЛЕКТЫЎНЫМ ЦІ ІНШЫМ АРБІТРАЖЫ. ВЫ І GAIJIN ЗГАДЖАЕЦЕСЯ З ТЫМ, ШТО НЕ ІСНУЕ ПРАВА АБО ПАЎНАМОЦТВАЎ НА АРБІТРАЖ ЛЮБАЙ СПРЭЧКІ НА АСНОВЕ КАЛЕКТАЎНАГА ІСКА АБО ПРАЦЭДУРЫ КАЛЕКТЫЎНАГА ІСКА, НЕ ІСНУЕ ПРАВА АБО ПАЎНАМОЦТВА ДЛЯ ПЕРАДАЧЫ ЛЮБАЙ СПРЭЧКІ У СУД У ЯКАСЦІ ПРАДСТАЎНІКА АБО АДВАКАТА, І НІЯКІ АРБІТРАЖ НЕ МОЖА БЫЦЬ СУМЕШЧАНЫ З ЛЮБЫМ ІНШЫМ АРБІТРАЖАМ.

12.5. Любыя прэтэнзіі або спрэчкі, якія ўзнікаюць з Умоў дамовы або ў сувязі з імі, павінны быць пададзены на працягу 1 года з даты ўзнікнення падставы для пазову, калі толькі больш працяглы тэрмін не патрабуецца дзеючым заканадаўствам.

12.6. Усе арбітражныя працэдуры з'яўляюцца канфідэнцыйнымі, і ніякая інфармацыя, якая тычыцца арбітражу, у тым ліку канчатковае рашэнне, не павінна раскрывацца трэцім асобам без папярэдняй пісьмовай згоды абодвух бакоў, за выключэннем выпадкаў, прадугледжаных заканадаўствам.

13. КАНТАКТНАЯ ІНФАРМАЦЫЯ

13.1. Каб звязацца з Gaijin, выкарыстоўвайце наш Партал Службы падтрымкі, які зараз даступны па адрасе https://support.gaijin.net.

ДАДАТАК №1. ПРАВІЛЫ ГУЛЬНІ

1. Каб забяспечыць прыемны гульнявы досвед для ўсіх, Вы павінны паводзіць сябе паважліва і прыстойна ў адносінах да іншых гульцоў падчас гуляння ў нашы Гульні. Гэта ўключае, без абмежавання, забарону выкарыстоўваць нікнэймы або назвы кланаў (эскадронаў і г.д.), лозунгі, лагатыпы, апісанні і г.д., а таксама распаўсюджваць іншае змесціва, якое з'яўляецца незаконным, звязаным з сексуальным характарам, уводзіць у зман, дэманструе скажэнне або змяшчае мову варожасці, утрымлівае зняважлівыя, абразлівыя выказванні або мае дачыненне да супярэчлівых асоб або груп такім чынам, каб распальваць канфлікты, прыніжаць чалавечую годнасць або заахвочваць да гвалтоўнага звяржэння ўрада. 

2. Вы павінны гуляць сумленна і не парушаць гульнявы ​​працэс Вашай каманды наўмысна. Напрыклад, Вы не мусіце наўмысна раніць сваіх сукаманднікаў («агонь па сваіх»), блакаваць іх рухі або заставацца бяздзейнымі («AFK») падчас гульнявой сесіі. Вы не мусіце выкарыстоўваць чыты, памылкі, эксплойты або іншыя метады несумленнай гульні.

3. Вы не мусіце распаўсюджваць спам, выкарыстоўваць абразлівыя выразы, прапагандаваць дыскрымінацыю, размяшчаць правакацыйнае змесціва, удзельнічаць у дыскусіях, якія парушаюць закон, распаўсюджваць мову варожасці або падтрымліваць іншую шкодную прапаганду, абмяркоўваць пытанні, якія парушаюць нормы прыстойнасці і маралі, у тэкставых або галасавых чатах ці іншым чынам. Вы таксама не мусіце перадаваць персанальныя даныя іншых асоб, пагражаць, распаўсюджваць ілжывую інфармацыю або публічна абмяркоўваць дзеянні Адміністрацыі. Вы павінны выкарыстоўваць мову, адпаведную моўнай зоне гульнявога чата (калі існуе).

4. Вы не маеце права выкарыстоўваць унутрыгульнявую сістэму падачы скарг для адпраўкі недарэчных або беспадстаўных скарг ці для абразы любой асобы, незалежна ад таго, гэта чалавек, група або кампанія.

5. Карыстальнікі могуць паведамляць аб непажаданым змесціве, з якім яны сутыкнуліся ў гульнявых чатах. Звычайна мы разглядаем такія паведамленні на працягу двух тыдняў і можам прыняць адпаведныя меры. Аднак мы пакідаем за сабой права не раскрываць дэталі нашага рашэння.

6. Мы не падтрымліваем і не прасоўваем палітычныя суб'екты, і выкарыстанне нашых Гульняў у любых палітычных мэтах забаронена. Сярод іншага, паведамленні ў гульнявых чатах, назвы кланаў (эскадронаў і г.д.), лагатыпы і апісанні не мусяць утрымліваць палітычнага змесціва, за выключэннем нейтральнага змесціва, якое час ад часу можа дадаваць Gaijin (напрыклад, сцягі і нацыянальныя эмблемы дзяржаў-членаў Арганізацыі аб'яднаных нацый).

7. Адміністрацыя пакідае за сабой права не ўмешвацца ў дзейнасць клана, асабліва ў размеркаванне кланавых паўнамоцтваў паміж яго членамі, дзеянні кіраўнікоў клана, а таксама ў стварэнне кімсьці іншым клана з падобнай назвай або лагатыпам.

8. Калі вы парушаеце гэтыя Правілы гульні, Адміністрацыя можа прыняць любыя адпаведныя меры або прызначыць пакаранне па свайму выбару ў любы час і без дадатковых тлумачэнняў, напрыклад, змяніць забароненыя нікнэймы або назвы (апісанні) клана (эскадрона і г.д.), абмежаваць Ваш доступ да Гульні, распусціць клан (эскадрон і г.д.), увесці абмежаванні на выкарыстанне гульнявых чатаў («блакаванне»), выдаліць Ваш Акаўнт або прыпыніць яго дзеянне ці прымяніць любыя іншыя санкцыі. У такім выпадку Вы не будзеце мець права на вяртанне грошай або любую кампенсацыю.

9. Калі Вашы дзеянні яўна не парушаюць правілы, выкладзеныя ў гэтым дакуменце, але выклікаюць істотныя скаргі з боку іншых Карыстальнікаў або наносяць шкоду інтарэсам трэціх асоб або Gaijin, Адміністрацыя пакідае за сабой права прымяніць Абмежаванне доступу да Гульні або выдаліць Ваш Акаўнт.

10. Як правіла, рашэнні Адміністрацыі з'яўляюцца канчатковымі. Любыя звароты разглядаюцца па яе меркаванні ў кожным канкрэтным выпадку.

ВАЖНА: Для атрымання падрабязных тлумачэнняў і рэкамендацый адносна забароненых дзеянняў і адпаведных санкцый у нашых Гульнях звярніцеся да Кодэкса паводзін Gaijin, які даступны на сайце legal.gaijin.net/codeofconduct. Звярніце ўвагу, што гэты кодэкс з'яўляецца даведкавым дакументам, які створаны з мэтай тлумачэння, ён ні да чаго не абавязвае і не абмяжоўвае Gaijin у прымяненні гэтых правіл гульні.

ДАДАТАК №2. ЛІЦЭНЗІЙНАЕ ПАГАДНЕННЕ КАНЧАТКОВАГА КАРЫСТАЛЬНІКА

ВАЖНАЯ ЗАЎВАГА. КАЛІ ЛАСКА, УВАЖЛІВА ПРАЧЫТАЙЦЕ ГЭТЫ ДАКУМЕНТ, ПЕРШ ЧЫМ ЯГО ПРЫМАЦЬ. КАБ ПРЫНЯЦЬ ГЭТАЕ ПАГАДНЕННЕ, ВЫ ПАВІННЫ ДАСЯГНУЦЬ 18 ГАДОЎ АБО ПАЎНАЛЕТНЯГА ЎЗРОСТУ Ў АДПАВЕДНАСЦІ З ЗАКАНАДАЎСТВАМ ВАШАЙ ЮРЫСДЫКЦЫІ. БОЛЬШ ПАДРАБЯЗНУЮ ІНФАРМАЦЫЮ АБ ПАТРАБАВАННЯХ ДА ЎЗРОСТУ МОЖНА ЗНАЙСЦІ Ў РАЗДЗЕЛЕ 7 НІЖЭЙ.

Адлюстраванне любой рэальнай зброі або транспартнага сродку ў Гульнях не азначае ўдзел у распрацоўцы, спонсарства або падтрымку любога вытворцы зброі або транспартнага сродку.

1. ВЫДАЧА ЛІЦЭНЗІІ

1.1. Прадастаўленне ліцэнзіі. Gaijin дае вам права захоўваць, спампоўваць, усталёўваць, запускаць і дэманстраваць апошнюю версію адпаведнага гульнявога кліента на камп'ютарных прыладах, напрыклад, настольным камп'ютары, ноўтбуку, мабільным тэлефоне або гульнявых кансолях, спецыяльна распрацаваных для Гульні(яў) Gaijin. Гэтая ліцэнзія прадастаўляецца выключна для вашага асабістага, некамерцыйнага выкарыстання і толькі з мэтай гульні(яў).

1.1.1. Пэўная(ыя) Гульня(і) можа(гуць) быць даступнай(ымі) і працаваць без спецыяльнага гульнявога кліента. У такіх выпадках вышэйзгаданыя правы распаўсюджваюцца на кожную копію такой(іх) Гульні(яў), прадастаўленую выключна для мэты гульні(яў) і любога магчымага выкарыстання ў спалучэнні з іншым(і) Сэрвісам(і) Gaijin.

1.2. Аб'ём ліцэнзіі. Палажэнні гэтага раздзела прымяняюцца, калі толькі раздзел 1.1.1 не прымяняецца да канкрэтнай(ых) Гульні(яў). Нягледзячы на ​​тое, што правы, прадастаўленыя ў адпаведнасці з гэтай ліцэнзіяй, называюцца «Ліцэнзіяй на Гульню», яны адносяцца выключна да гульнявога кліента, які Gaijin наўмысна зрабіў даступным для спампавання, усталёўвання і выкарыстання. Вам не дазваляецца захоўваць, спампоўваць, змяняць або іншым чынам выкарыстоўваць любую частку Гульні(яў), якая не з'яўляецца часткай гульнявога кліента (г.зн. кліенцкага боку Гульні), у тым ліку, але не абмяжоўваючыся гэтым, любыя серверныя кампаненты або гульнявыя прадметы. Калі ласка, звярніцеся да раздзела 6 гэтага Ліцэнзійнага пагаднення з канчатковым карыстальнікам для атрымання дадатковай інфармацыі аб выкарыстанні гульнявых прадметаў. Гэтая Ліцэнзія дазваляе вам узаемадзейнічаць з некліенцкімі часткамі Гульні(яў) толькі ў тым выглядзе, у якім Gaijin зрабіла гэта тэхнічна даступным у Гульні(ях), з разуменнем таго, што Gaijin пакідае за сабой права змяняць метады такога ўзаемадзеяння па сваім меркаванні.

1.3. Ліцэнзія, прадастаўленая Вам у адпаведнасці з гэтым EULA:

* невыключная - Вы не адзіны Карыстальнік (ліцэнзіят), і мы можам даць такую ж або любую іншую ліцэнзію на любую з нашых Гульняў іншым;

* толькі для асабістага карыстання - Вы можаце выкарыстоўваць Гульню толькі на сваёй асабістай прыладзе (якая выкарыстоўваецца выключна ў Вашых асабістых мэтах і ў першую чаргу Вамі), і выкарыстанне Вамі Гульні не прадугледжвае любое камерцыйнае або іншае неасабістае выкарыстанне;

* абмежаваная - Вы можаце выкарыстоўваць Гульні толькі ў мэтах і сродкамі, прадугледжанымі гэтым EULA і Умовамі выкарыстання;

* адклікальная - азначае, што мы можам спыніць дзеянне Ліцэнзіі ў некаторых выпадках у адпаведнасці з Раздзелам 11 гэтага EULA;

* не падлягае перадачы - азначае, што Ліцэнзія прадастаўляецца выключна Вам і Вы не можаце перадаць, субліцэнзаваць або іншым чынам перадаць яе любой іншай асобе (фізічнай або юрыдычнай). Каб пазбегнуць сумненняў, Вашы правы і абавязкі па Ліцэнзіі не падлягаюць перадачы, цалкам або часткова.

1.4. Характар ​​ліцэнзіі. Гульня(і) ліцэнзуецца(юцца), а не прадаецца(юцца) вам. Гэта азначае, што вы не валодаеце лічбавай копіяй Гульні(яў) і вам прадастаўляюцца толькі правы, канкрэтна пазначаныя ў гэтым Ліцэнзійным пагадненні з канчатковым карыстальнікам і Умовах дамовы, калі іншае не прадугледжана законам.

2. ТЭРМІН ДЗЕЯННЯ ЛІЦЭНЗІІ І ТЭРЫТОРЫЯ

2.1. Тэрмін дзеяння Ліцэнзіі пачынаецца з даты прыняцця Вамі дадзенага EULA і доўжыцца да таго часу, пакуль дзеянне дадзенага EULA не будзе часова прыпынена або спынена ў адпаведнасці з Раздзелам 11 ніжэй.

2.2. Вы можаце выкарыстоўваць Гульню ва ўсім свеце, калі іншае не пазначана Gaijin на афіцыйным Вэб-сайце Гульні, у Гульнявым кліенце, на фізічнай копіі Гульні або любым іншым спосабам на выбар Gaijin. Gaijin мае права ў аднабаковым парадку змяніць тэрыторыю дзеяння Ліцэнзіі ў парадку, апісаным у пункце 11.2 нашых Умоў абслугоўвання.

3. АБМЕЖАВАННІ ЛІЦЭНЗІІ

3.1. Ліцэнзія, прадастаўленая Вам у адпаведнасці з гэтым EULA, мае пэўныя абмежаванні. Gaijin мае права спыніць дзеянне Вашай ліцэнзіі, калі Вы парушаеце абмежаванні, апісаныя ў гэтым раздзеле.

3.2. У адпаведнасці з гэтым дакументам Вы безумоўна згаджаецеся і гарантуеце, што ні пры якіх абставінах НЕ БУДЗЕЦЕ рабіць (або спрабаваць зрабіць ці садзейнічаць выкананню) наступнага:

3.2.1. Не перадаваць

- прадаваць, здаваць у арэнду, пазычаць, субліцэнзаваць, публікаваць, распаўсюджваць, перадаваць або іншым чынам перадаваць Гульню(і) (або яе копію) цалкам або часткова любой трэцяй асобе, калі іншае не прадугледжана законам у якасці абавязковага палажэння;

- дазваляць трэцім асобам атрымліваць выгаду ад Гульні(яў) праз кантракты на таймшэры, сэрвісныя пагадненні або любую форму камерцыйнай эксплуатацыі.

3.2.2. Не ствараць вытворныя работы і не займацца зваротнай распрацоўкай

* змяняць, мадыфікаваць, перакладаць, ствараць вытворныя творы, праводзіць зваротную распрацоўку, атрымліваць зыходны код, разбіраць, дэкампіляваць Гульню поўнасцю або часткова або здзяйсняць іншыя дзеянні, пералічаныя ў пункце 4.3 Умоў абслугоўвання.

3.2.3. Не выкарыстоўваць са зламыснымі або падманнымі мэтамі

* мадыфікаваць код сервера (у тым ліку выкарыстоўваць чыты, хакі і г.д.);

* выкарыстоўваць недахопы ў гульнявой механіцы (эксплойты, памылкі і г.д.);

* выкарыстоўваць праграмнае забеспячэнне, якое аўтаматызуе гульнявы ​​працэс (боты, моды), змяняе геймплэй або функцыянальнасць Гульні, дае перавагу перад іншымі гульцамі, якія не выкарыстоўваюць такое праграмнае забеспячэнне, або іншым чынам змяняе гульнявы досвед, як Ваш, так і іншага гульца;

* выкарыстоўваць любое старонняе праграмнае забеспячэнне, якое можа так ці інакш умешвацца ў Гульню, не дазволенае Gaijin для канкрэтнай(-ых) гульні(-яў) або звязаных сэрвісаў, за выключэннем выпадкаў, калі такое выкарыстанне дазволена законам у якасці абавязковага правіла;

* знішчаць, адключаць (або дапамагаць у знішчэнні ці адключэнні) любы камп'ютар або сервер, які выкарыстоўваецца для падтрымкі Гульні і звязаных з ёй сэрвісаў; запампоўваць любыя файлы, якія ўтрымліваюць шкоднасны код, у тым ліку вірусы, шпіёнскія праграмы, траяны, чарвякі, наўмысна пашкоджаныя даныя або любыя іншыя файлы, якія могуць нанесці ўрон Гульням і звязаным з імі сэрвісам або перашкодзіць іх належнаму функцыянаванню; арганізоўваць, дапамагаць у ажыццяўленні або прымаць удзел у любых тыпах кібератак, у тым ліку, без абмежавання, у спыненні абслугоўвання, і здзяйсняць любыя іншыя дзеянні або спробы парушыць функцыянаванне Гульняў і звязаных з імі сэрвісаў;

* выкарыстоўваць Гульню, свядома ці ненаўмысна, у парушэнне любога дзейнага закона або прававога акта ці спрыяць парушэнню любога дзейнага закона або прававога акта;

* рабіць даступным, прапаноўваць, рэкламаваць, прасоўваць і іншым чынам распаўсюджваць любы са згаданых вышэй сродкаў злоўжывання або ўвядзення ў зман.

3.2.4. Не выкарыстоўваць для абыходу правіл або маніпулявання

* удзельнічаць у любой дзейнасці, якая супярэчыць духу або мэце выкарыстання Гульні і звязаных з ёй сэрвісаў (як гэта слушна вызначана намі), у тым ліку, але не выключна ў абыходзе або маніпуляванні Гульнёй, гульнявымі механікамі і правіламі, выкладзенымі ва Умовах выкарыстання і гэтым EULA.

3.2.5. Не выкарыстоўваць у камерцыйных мэтах

* выкарыстоўваць Гульню або яе часткі ў камерцыйных мэтах, у тым ліку, але не выключна, каб (1) мець дачыненне да камерцыйнай рэкламы ці камерцыйных прапаноў або садзейнічаць ім, (2) перадаваць Унутрыгульнявыя Прадметы сродкамі, не прадугледжанымі яўна Гульнёй ці іншымі сэрвісамі Gaijin.

3.2.6. Не аказваць паслугі

* выкарыстоўваць Гульню або яе часткі для аказання любых унутрыгульнявых паслуг, у тым ліку іншым Карыстальнікам, у абмен на плату за абслугоўванне або любую іншую кампенсацыю, якая непасрэдна ўключае, без абмежавання, павышэнне ўзроўню ў гульні, павышэнне ўзроўню каманды і збор прадметаў, выкананне місій, удзел у баях у абмен на аплату або паслугі па падзеле рэсурсаў.

3.2.7. Не перадаваць несанкцыянаваную інфармацыю

* распаўсюджваць праз Гульню несанкцыянаваную інфармацыю, у тым ліку, але не выключна непажаданыя электронныя лісты, непажаданую пошту, спам і любыя матэрыялы, якія прапагандуюць шкоднасныя праграмы, шпіёнскія праграмы і спампоўкі.

3.2.8. Не ажыццяўляць несанкцыянаваныя падключэнні

* выкарыстоўваць, садзейнічаць, ствараць або падтрымліваць любыя несанкцыянаваныя злучэнні з Гульняй, у тым ліку, без абмежаванняў, (1) любое злучэнне з любым несанкцыянаваным серверам, які эмулюе або спрабуе эмуляваць любую частку Гульні, або (2) любое злучэнне з выкарыстаннем праграм, спецыялізаваныя інструменты, праграмнае забеспячэнне, забароненыя Gaijin.

3.2.9. Не здабываць схаваныя даныя

* здабываць або іншым чынам збіраць любыя даныя Гульні, не прызначаныя для адлюстравання падчас звычайнай (па задуме Gaijin) эксплуатацыі такой Гульні.

3.2.10. Абмежаванні Умоў абслугоўвання

* іншым чынам выкарыстоўваць Гульню спосабам, які супярэчыць Умовам абслугоўвання, у тым ліку Раздзелам 3 і 4 гэтага EULA. Для вашага зручнасці, вось некалькі прыкладаў такога забароненага выкарыстання:

i) выкарыстанне незаконных або іншым чынам недарэчных імён карыстальнікаў (ці нікнэймаў), такіх як імёны тэрарыстаў, нацысцкіх лідараў або нацысцкіх ваенных злачынцаў;

ii) прадастаўленне праз Гульні любых матэрыялаў або інфармацыі ці здзяйсненне іншых дзеянняў, якія парушаюць любыя правы трэціх асоб (у тым ліку любых фізічных або юрыдычных асоб);

iii) публікацыя аголенага цела, сексуальнага, празмерна гвалтоўнага, абразлівага ці іншага недапушчальнага змесціва, а таксама распаўсюджванне спасылак на такое змесціва або выкарыстанне Гульні любымі спосабамі для гэтых мэт;

iv) размяшчэнне абразлівай, пагрозлівай, непрыстойнай, ілжывай, паклёпніцкай, расава, сексуальна, рэлігійна ці іншым чынам непрыемнай або абразлівай інфармацыі, а таксама распаўсюджванне спасылак на такую інфармацыю або выкарыстанне Гульні любымі спосабамі для гэтых мэт.

3.3. Гэты спіс не з'яўляецца вычарпальным; азнаёмцеся таксама з нашымі Умовамі абслугоўвання, каб даведацца больш пра выкарыстанне і адпаведныя абмежаванні да сэрвісаў Gaijin, у тым ліку пра Гульні.

4. ПРАВЫ ЎЛАСНАСЦІ І КІРАВАННЕ ЛІЧБАВЫМІ ПРАВАМІ

4.1. Вы згаджаецеся з тым, што камп'ютарны код, візуальныя выявы, гукі, сістэмы, ідэі, метады працы, дакументацыя і іншая інфармацыя, якая змяшчаецца ў Гульнях, з'яўляюцца інтэлектуальнай уласнасцю і (або) каштоўнымі камерцыйнымі сакрэтамі Gaijin або яе пастаўшчыкоў і (або) ліцэнзіяраў і ахоўваюцца правам інтэлектуальнай уласнасці, грамадзянскім і крымінальным правам.

4.2. Вы таксама разумееце, што Гульні з'яўляюцца камерцыйным прадуктам, з якім Gaijin працуе па ўласным меркаванні.

4.3. Для абароны ад несанкцыянаванага выкарыстання Гульні(яў) і абароны інтэлектуальнай уласнасці Gaijin і сумежных правоў, Gaijin можа выкарыстоўваць розныя тэхнічныя меры, такія як інструменты кіравання лічбавымі правамі (DRM) і іншыя ахоўныя рашэнні (рашэнні супраць махлярства і г.д.). Гэтыя меры прызначаны для прадухілення і выяўлення несанкцыянаванага доступу, капіявання або распаўсюджвання Гульні(яў). Акрамя таго, Gaijin можа прыняць гэтыя меры, каб гарантаваць, што вы выкарыстоўваеце законную копію Гульні(яў), і каб захаваць выкананне Умоў дамовы. Выкарыстоўваючы Гульню(і), вы згаджаецеся выкарыстоўваць такія тэхнічныя меры, неабходныя для гэтых мэтаў.

5. ДЭМА-ДОСТУП

Час ад часу Gaijin можа прадастаўляць некаторым Карыстальнікам, выбраным Gaijin, доступ да пэўнай Гульні або да Акаўнту Gaijin, прызначанага выключна для запуску і гуляння ў Гульню на працягу кароткага часу, вызначанага Gaijin, звычайна без спагнання якой-небудзь платы за такі доступ («Дэма-доступ»). Аднак Gaijin не гарантуе ўладальнікам Дэма-доступу бяспеку іх прагрэсу ў гульні, Унутрыгульнявых Прадметаў або магчымасці перадачы даных іх Дэма-акаўнту ў асабісты Акаўнт Gaijin.

6. УНУТРЫГУЛЬНЯВЫЯ ПРАДМЕТЫ І АДПАВЕДНЫЯ ЗБОРЫ

6.1. Гульні Gaijin звычайна распаўсюджваюцца на бясплатнай аснове (калі іншае яўна не сцвярджаецца Gaijin або яго партнёрамі па распаўсюджванні). Незалежна ад асновы распаўсюджвання (платная, бясплатная ці іншая), Gaijin звычайна прапануе за «рэальныя» грошы права выкарыстоўваць дадатковыя гульнявыя даныя для пашырэння або паляпшэння Вашага геймплэю і гульнявога досведу, сярод якіх унутрыгульнявая віртуальная валюта (за якую Вы можаце купіць іншыя Унутрагульнявыя Прадметы), прызначанае для спампоўкі змесціва, персанажы і віртуальныя аб'екты (транспартныя сродкі, зброя, скакуны, ваенная тэхніка і г.д.), а таксама скіны для іх, любыя расходныя матэрыялы і іншыя прадметы (функцыі), што змяняюць Ваш геймплэй і паляпшаюць Ваш гульнявы досвед (разам - «Унутрыгульнявыя Прадметы»). Такія Унутрыгульнявыя Прадметы з'яўляюцца неад'емнай часткай адпаведнай Гульні, і дзеянне Ліцэнзіі распаўсюджваецца на іх ў той жа ступені, што і на Гульню, гэта датычыцца і любых прыдатных абмежаванняў. Унутрыгульнявыя прадметы, якія прапануюцца або прадаюцца для адной Гульні Gaijin, несумяшчальныя ні з адной іншай гульнёй, калі іншае не дазволена Gaijin.

6.2. Унутрыгульнявыя Прадметы, даступныя праз сэрвісы Gaijin, перадаюцца па ліцэнзіі, а не прадаюцца. Спосаб і працэс выкарыстання некаторых Унутрыгульнявых Прадметаў могуць залежаць ад пэўнай гульнявой механікі і (або) мэт геймплэю.

6.3. Любыя аплаты (у форме Унутрыгульнявой валюты або «рэальных» грошай), зробленыя Вамі за любыя Унутрыгульнявыя Прадметы, вяртанню не падлягаюць і не могуць быць абменены на іншы Унутрыгульнявы Прадмет, за выключэннем выпадкаў, калі:

* такое вяртанне або абмен яўна і адназначна дазволены Gaijin (напрыклад, Вы можаце купіць за віртуальную валюту нейкі ўнутрыгульнявы ​​прадмет строга ў межах, яўна дазволеных адпаведнай Гульнёй);

* іншае не прадугледжана Умовамі абслугоўвання;

* іншае прадугледжана дзейным заканадаўствам у якасці абавязковай нормы.

ЗВЯРНІЦЕ ЎВАГУ, ШТО GAIJIN НЕ ВЯРТАЕ ГРОШАЙ У ВЫПАДКУ ВЫДАЛЕННЯ ВАШАГА АКАЎНТУ GAIJIN АБО ІНШАГА ЗАКАНЧЭННЯ ДЗЕЙНАСЦІ, АДАЗВАННЯ ЛІЦЭНЗІІ ЦІ ІНШАГА СПЫНЕННЯ ДЗЕЯННЯ EULA НА ЛЮБЫХ ПАДСТАВАХ.

6.4. Азнаёмцеся з нашымі Умовамі абслугоўвання, каб атрымаць больш падрабязную інфармацыю аб спагнанні і выстаўленні рахункаў за любыя прыдатныя зборы ў рамках сэрвісаў Gaijin (у тым ліку краму і рынак, для якіх мы можам прымяняць дадатковыя правілы, што з'яўляюцца часткай Умоў), у тым ліку нашых Гульняў. Звярніце асаблівую ўвагу на раздзелы 5 і 6.

7. АБМЕЖАВАННІ ЎЗРОСТУ

7.1. Акрамя мінімальнага ўзросту, неабходнага для прыняцця Умоў дамовы (у тым ліку гэтага Ліцэнзійнага пагаднення з канчатковым карыстальнікам), у адпаведнасці з Умовамі дамовы (18 гадоў або іншы ўзрост паўналецця ў адпаведнасці з заканадаўствам вашай юрысдыкцыі), звярніце ўвагу, што кожная Гульня(і) таксама мае свой узроставы рэйтынг або абмежаванні (напрыклад, PEGI, ESRB у залежнасці ад вашага рэгіёна).

7.2. У залежнасці ад дзейнага заканадаўства ў Вашай краіне, калі Вы (або Ваша дзіця, якое мае намер гуляць у Гульню) яшчэ не дасягнулі мінімальна неабходнага ўзросту, Вы павінны зрабіць наступнае:

* Устрымайцеся ад выкарыстання нашых Гульняў;

* Пракансультуйцеся з бацькамі або законным апекуном, ці можаце Вы гуляць у гэтую Гульню;

* Зрабіце іншыя дзеянні, якія патрабуюць законы Вашай краіны.

КАЛІ ВЫ ЯШЧЭ НЕ ДАСЯГНУЛІ ЎЗРОСТУ 18 ГАДОЎ (ЦІ ІНШАГА ЎЗРОСТУ, ЯКІ НЕАБХОДНЫ ДЛЯ ПОЎНАГА ПРЫНЯЦЦЯ ЮРЫДЫЧНА АБАВЯЗУЮЧЫХ ДАКУМЕНТАЎ У ВАШАЙ ЮРЫСДЫКЦЫІ), ПАПРАСІЦЕ СВАІХ БАЦЬКОЎ АБО АПЕКУНОЎ ПРАГЛЕДЗЕЦЬ ГЭТЫ ДАКУМЕНТ І ПАГАДЗІЦЦА НА ВАША ВЫКАРЫСТАННЕ ГУЛЬНІ. ВЫ НЕ МОЖАЦЕ ГУЛЯЦЬ У НАШЫ ГУЛЬНІ БЕЗ ТАКОЙ ЗГОДЫ.

8. МЕРЫ ПА АХОВЕ ЗДАРОЎЯ

8.1. Вы разумееце і згаджаецеся з тым, што аўдыявізуальнае змесціва Гульні можа негатыўна адбіцца на стане хворых на эпілептычныя і іншыя неўралагічныя захворванні. Калі Вы схільныя да такіх захворванняў, мы настойліва рэкамендуем пракансультавацца з лекарам, перш чым гуляць у нашы Гульні або адмовіцца ад гуляння; Gaijin не нясе адказнасці за прамыя ці ўскосныя наступствы выкарыстання Гульні ў такой сітуацыі.

8.2. Вы таксама прызнаяце, што працяглае гулянне можа прывесці да празмернай стомленасці, якая можа справакаваць некаторыя захворванні, у тым ліку пагаршэнне зроку, розныя формы дэфармацый пазваночніка, неўрозы і іншыя парушэнні здароўя. Вы несяце асабістую адказнасць за ўлік часу, праведзенага за гуляннем, арганізацыю перапынкаў (адпачынкаў), прыняцце належнага становішча падчас гуляння і прыняцце іншых мер засцярогі для захавання Вашага здароўя.

8.3. Некаторыя з нашых Гульняў утрымліваюць функцыі віртуальнай рэальнасці («VR»), якія патрабуюць дадатковых спецыяльных мер засцярогі па ахове здароўя і бяспекі. Вы павінны заўсёды праяўляць належную асцярожнасць пры выкарыстанні VR-гарнітуры і любога звязанага з ёй абсталявання або аксесуараў («VR-абсталяванне») падчас гульні ў нашы Гульні, каб забяспечыць сваю бяспеку і дабрабыт.

ПЕРАД ПАДКЛЮЧЭННЕМ ДА VR І/АБО ВЫКАРЫСТАННЕМ VR-АБСТАЛЯВАННЯ ПАДЧАС ГУЛЬНІ ВЫ ПАВІННЫ ЎВАЖЛІВА АЗНАЁМІЦЦА І ВЫКОНВАЦЬ УСЕ МЕРЫ ЗАСЦЯРОГІ ПА АХОВЕ БЯСПЕКІ І ЗДАРОЎЯ, ВЫКЛАДЗЕНЫЯ GAIJIN НІЖЭЙ, А ТАКСАМА МЕРЫ, ЯКІЯ ПРАДСТАЎЛЕНЫ ВЫТВОРЦАМ ВАШАГА VR-АБСТАЛЯВАННЯ. ВЫ МОЖАЦЕ ЗНАЙСЦІ ІХ У КІРАЎНІЦТВЕ КАРЫСТАЛЬНІКА, НА ЎПАКОЎЦЫ, ВЭБ-САЙЦЕ АБО Ў ІНШЫХ АФІЦЫЙНЫХ КРЫНІЦАХ.

8.3.1. Звярніце ўвагу, што падключэнне да VR і/або выкарыстанне VR-абсталявання падчас гульні ў нашы Гульні спалучана са значнымі рызыкамі. Невыкананне неабходных мер засцярогі — як тых, што ўстаноўлены вытворцам вашага VR-абсталявання, так і тых, што выкладзены ніжэй, — можа прывесці да пашкоджання маёмасці, траўмаў вас ці іншых людзей, а ў надзвычай рэдкіх выпадках — да смерці.

8.3.2. Вы прызнаеце, што працяглае выкарыстанне VR можа прывесці да шэрагу неспрыяльных сімптомаў, у тым ліку, але не абмяжоўваючыся наступным:

- Укалыхванне (напрыклад, галавакружэнне, млоснасць, стомленасць, дыскамфорт у вачах, празмерная патлівасць);

- Праблемы са зрокам (напрыклад, напружанне вачэй, затуманенасць зроку, сухасць вачэй, цяжкасці з перафакусоўкай);

- Неўралагічныя сімптомы (напрыклад, галаўны боль, дэзарыентацыя, парушэнне каардынацыі);

- Расцяжэнне цягліц (напрыклад, расцяжэнне шыі, траўмы ад паўтаральных нагрузак, боль у спіне);

- Эпілептычныя прыпадкі;

- Парушэнні сну;

- Іншыя звязаныя сімптомы.

Мы настойліва рэкамендуем вам неадкладна спыніць гульню, калі вы адчуваеце якія-небудзь з вышэйпералічаных сімптомаў або адчуваеце сябе дрэнна падчас падключэння да VR і/або выкарыстання VR-абсталявання.

8.3.3. Мы настойліва раім не падключацца да VR пад уздзеяннем алкаголю, наркотыкаў або любых медыцынскіх рэчываў. Калі ў вас ёсць захворванне, на якое можа паўплываць выкарыстанне VR, мы рэкамендуем пракансультавацца з кваліфікаваным медыцынскім спецыялістам (напрыклад, з вашым доктарам) перад выкарыстаннем VR-абсталявання.

8.3.4. Вы прызнаеце, што падключэнне да VR і/або выкарыстанне VR-абсталявання значна зніжаюць вашу ўспрымальнасць фізічнага асяроддзя і ў вас могуць узнікнуць праблемы з тым, каб пачуць або ўбачыць, што адбываецца вакол вас. Каб мінімізаваць рызыку траўмаў або пашкоджання маёмасці, мы настойліва рэкамендуем падрыхтаваць гульнявую зону загадзя, забяспечыўшы дастатковую прастору, прыбраўшы любыя перашкоды, такія як правады або цацкі, і пазбягаючы выкарыстання побач з балконамі, вокнамі, лесвіцамі, мэбляй або любымі прадметамі, якія могуць прычыніць шкоду або быць пашкоджаны падчас гульні. Акрамя таго, адрэгулюйце налады гуку да ўзроўню, які дазваляе вам успрымаць рэальнае асяроддзе.

8.3.5. Ні ў якім разе Gaijin або любая з яе афіляваных асоб не нясе адказнасці за якія-небудзь прамыя, ускосныя, наступныя, штрафныя, спецыяльныя або выпадковыя страты (у тым ліку, без абмежаванняў, страту бізнесу, кантрактаў, даходу, дадзеных, інфармацыі або перапыненне бізнесу), згодна з любой тэорыяй адказнасці, якія ўзнікаюць у выніку або звязаныя з вашым узаемадзеяннем з іншымі людзьмі, прадметамі або вашым навакольным асяроддзем у вашай гульнявой зоне падчас падключэння да VR і/або выкарыстання VR-абсталявання для гульні. Вы прама прызнаеце, бераце на сябе і прымаеце ўсе рызыкі, уласцівыя або звязаныя з падключэннем да VR і выкарыстаннем VR-абсталявання падчас гульні. Нягледзячы на ​​тое, што некаторыя рызыкі і меры па іх змякчэнні былі выкладзены вышэй, гэты спіс не з'яўляецца вычарпальным. Вы таксама прама адмаўляецеся ад любога права падаваць прэтэнзію або пазоў супраць Gaijin, якія ўзнікаюць у выніку любой шкоды, якую вы можаце панесці з-за невыканання разумнай асцярожнасці падчас падключэння да VR і/або выкарыстання VR-абсталявання.

ВЫ ВЫЗВАЛЯЕЦЕ GAIJIN І ЯЕ АФІЛІЯВАНЫХ АСОБ АД ЛЮБОЙ АДКАЗНАСЦІ, ЯКАЯ ЎЗНІКАЕ Ў ВЫНІКУ АБО Ў СУВЯЗІ З ВАШЫМ ПАДКЛЮЧЭННЕМ ДА VR І/АБО ВЫКАРЫСТАННЕМ VR-АБСТАЛЯВАННЯ.

9. СІСТЭМНЫЯ І ТЭХНІЧНЫЯ ПАТРАБАВАННІ

9.1. Звярніце ўвагу, што патрабаванні, пералічаныя ніжэй, могуць перыядычна змяняцца, у тым ліку ў дачыненні да той жа Гульні. У асноўным гэта звязана са зменамі ў Гульні, якія час ад часу ўносяцца Gaijin, у адпаведнасці з Раздзелам 10 гэтага EULA. Аднак Gaijin таксама пакідае за сабой права змяняць такія патрабаванні ў дачыненні да любых Гульняў па сваім уласным меркаванні.

9.1.1. Мінімальныя патрабаванні. Кожная Гульня прызначана для запуску на адной або некалькіх пэўных платформах (аперацыйных сістэмах або прыладах). У некаторых выпадках Гульня можа мець свае мінімальныя тэхнічныя патрабаванні да Вашай прылады (напрыклад, з пункту гледжання працэсара, графічнага працэсара, аператыўнай памяці, свабоднага сховішча і г.д.), якія пазначаны Gaijin на афіцыйным вэб-сайце Гульні, афіцыйнай старонцы Гульні на старонняй гульнявой платформе або іншымі сродкамі па выбары Gaijin. Пераканайцеся, што Ваша платформа адпавядае гэтаму мінімуму. У адваротным выпадку Gaijin не гарантуе запуск або функцыянаванне Гульні і не нясе адказнасці за іншыя недахопы ў функцыянаванні гульні. Вы несяце поўную адказнасць за наяўнасць дастатковай колькасці рэсурсаў прылады для захоўвання і запуску Гульні, у тым ліку за аб'ём свабоднай аператыўнай памяці, сховішча, загрузку працэсара і графічнага працэсара і г.д.

9.1.2. Рэкамендаваныя патрабаванні. У інфармацыйных мэтах і для Вашай зручнасці мы звычайна публікуем рэкамендаваныя патрабаванні нашых Гульняў да тэхнічных параметраў Вашай прылады. Звярніце ўвагу, што такія рэкамендаваныя патрабаванні створаны выключна з мэтай інфармавання і не гарантуюць бездакорнае функцыянаванне Гульні, а таксама не прадугледжваюць ніякіх іншых гарантый або гарантыйных абавязацельстваў. Каб пазбегнуць сумненняў, калі платформа (прылада або аперацыйная сістэма) пазначана як «рэкамендаванае патрабаванне» для Гульні, гэта азначае, што Гульня прызначана для функцыянавання выключна на такой платформе. Тое ж адносіцца і да іншых «рэкамендаваных патрабаванняў», якія з кантэксту відавочна неабходныя.

9.1.3. Патрабаванне да інтэрнэт-злучэння. Звычайна Гульні Gaijin патрабуюць стабільнага высакахуткаснага інтэрнэт-злучэння для карэктнага функцыянавання і забеспячэння добрага гульнявога досведу. Звярніце ўвагу, што Gaijin не нясе адказнасці за любыя недахопы ў функцыянаванні Гульні, якія ўзнікаюць з-за якасці (у тым ліку хуткасці, даступнасці сервераў Gaijin і часу водгуку, так званага «пінгу») Вашага інтэрнэт-злучэння.

10. ПАТЧЫ, АБНАЎЛЕННІ І МАДЫФІКАЦЫІ

10.1. Для забеспячэння найлепшага ўзроўню паслуг, карыстальніцкага досведу і эфектыўнасці сэрвісаў Gaijin у Гульнях нам неабходна час ад часу ўносіць патчы, абнаўляць і мадыфікаваць нашы Гульні. Звычайна гэта прыводзіць да абавязковых і (або) аўтаматычных абнаўленняў нашых Гульняў, і старыя версіі могуць не запускацца або функцыянаваць, пакуль Вы іх не абновіце.

10.2. Gaijin мае права змяняць праграмны код Гульні ў любы час па сваім меркаванні. Такія змены могуць паўплываць, сярод іншага, на функцыянальнасць Гульні і іншае яе змесціва. Напрыклад, мы можам дадаваць або выдаляць гульнявое змесціва або функцыі, выпраўляць памылкі і змяняць баланс і г.д.

10.3. Звярніце асаблівую ўвагу на тое, што некаторыя патчы, абнаўленні і мадыфікацыі могуць прад'яўляць (і з часам будуць прад'яўляць) больш высокія тэхнічныя патрабаванні да Вашай прылады або павялічваць спажыванне Гульнёй рэсурсаў прылады, інакш яны могуць прывесці (і з часам прывядуць) да зніжэння прадукцыйнасці Гульні і (або) якасці графікі або іншых налад.

10.4. Прымаючы гэта EULA, Вы пацвярджаеце і прызнаяце, што Ваша адмова абнавіць Гульню можа зрабіць яе далейшае выкарыстанне Вамі немагчымым, і гэта EULA будзе лічыцца прыпыненым, пакуль Вы не абновіце Гульню.

11. СПЫНЕННЕ ДЗЕЯННЯ ЛІЦЭНЗІІ

11.1. Спыненне Карыстальнікам. Вы можаце неадкладна спыніць дзеянне гэтага EULA, назаўсёды спыніўшы выкарыстанне нашых Гульняў і выдаліўшы іх са сваёй прылады.

11.2. Спыненне Gaijin. Мы маем права як часова прыпыніць, так і назаўсёды спыніць дзеянне гэтага EULA (што таксама азначае абмежаванне Вашага доступу да любой з нашых Гульняў) у наступных выпадках:

* Вы істотна парушаеце гэта EULA або Умовы выкарыстання;

* Вы парушаеце Правілы гульні ў тым парадку і ў той ступені, якія прадугледжаны такімі Правіламі гульні;

* мы прыпыняем або выдаляем Ваш Акаўнт Gaijin па прычыне, указанай у нашых Умовах абслугоўвання;

* мы спыняем функцыянаванне і распаўсюджванне Гульні або іншым чынам спыняем прадастаўленне доступу да Гульні пры ўмове слушнага папярэдняга апавяшчэння;

* па іншых прычынах, прадугледжаных Умовамі выкарыстання.

11.3. У выпадку спынення дзеяння Ліцэнзіі, як апісана ў гэтым Раздзеле EULA або па іншых прычынах, прадугледжаных Умовамі выкарыстання, мы не будзем мець далей ніякіх абавязацельстваў або адказнасці перад Вамі.

11.4. Спыненне дзеяння Ліцэнзіі Gaijin набывае сілу неадкладна, калі іншае не пазначана Gaijin або не патрабуецца дзейным заканадаўствам у якасці абавязковага правіла.

11.5. Спыненне дзеяння Ліцэнзіі бяспечна для любых абавязкаў і абавязацельстваў з Вашага боку і з боку Gaijin, якія ўзніклі і існавалі да гэтага спынення.

ЗВЯРНІЦЕ ЎВАГУ, ШТО СПЫНЕННЕ ДЗЕЯННЯ ЎМОЎ ВЫКАРЫСТАННЯ АБО ЎМОЎ АБСЛУГОЎВАННЯ ЦІ ЧАСОВАЕ ПРЫПЫНЕННЕ ДЗЕЯННЯ ГЭТАГА EULA ПРЫВОДЗЯЦЬ ДА НАСЛЕДНАГА СПЫНЕННЯ (ЧАСОВАГА ПРЫПЫНЕННЯ) ДЗЕЯННЯ ЛІЦЭНЗІІ.

12. ДАДАТКОВЫЯ ЎМОВЫ ПЛАТФОРМ

Калі вы атрымліваеце доступ да гульні праз староннія платформы, вы несяце поўную адказнасць за выкарыстанне такіх платформаў і любых уліковых запісаў на іх (напрыклад, Apple App Store, PlayStation або Xbox) у адпаведнасці з палітыкай, якая прымяняецца да такіх платформы і акаўнты. Калі ласка, азнаёмцеся з умовамі канкрэтных платформаў ніжэй.

У любым выпадку такія староннія платформы не нясуць адказнасці за гэта парушэнне EULA або любыя ўпушчэнні Gaijin. Гэта Ліцэнзійнае пагадненне ні ў якім разе не накіравана на змяненне пагадненняў паміж староннімі платформамі і вамі; умовы такіх пагадненняў заўсёды маюць перавагу над дадзеным EULA ва ўсім, што звязана з выкарыстаннем такіх платформаў і выкарыстаннем іх інтэлектуальнай уласнасці.

Майце на ўвазе, што Gaijin павінен выконваць усе патрабаванні старонніх платформаў, каб даць вам магчымасць атрымаць доступ да Гульняў праз гэтыя платформы. Такім чынам, Gaijin можа спатрэбіцца змяніць гэта EULA, каб яно адпавядала патрабаванням старонняй платформы.

Любыя пытанні на гэты конт трэба накіроўваць у Службу падтрымкі, як паказана ў раздзеле 13 Умоў абслугоўвання.

12.1. Дадатковыя ўмовы Apple App Store

Наступныя дадатковыя ўмовы прымяняюцца да Гульняў, даступных на любых персанальных прыладах Apple, Inc. iPhone або iPad («Apple»):

* Гэта EULA заключана, як пазначана вышэй, паміж Gaijin і Вамі, а не з кампаніяй Apple, якая не нясе ніякіх абавязацельстваў па гэтым EULA і не можа несці адказнасць за любыя парушэнні гэтага EULA, у тым ліку любыя недахопы і няспраўнасці Гульні. Выкарыстанне Гульняў, якія прадастаўляюцца праз Apple, павінна адбывацца ў адпаведнасці з правіламі выкарыстання, выкладзенымі ва Умовах выкарыстання медыя-сэрвісаў Apple або Умовах Volume Content, такія правілы выкарыстання маюць перавагу над умовамі гэтага EULA.

* Як пазначана ў пункце 1.3 гэтага EULA, прадастаўленая Вам Ліцэнзія не падлягае перадачы і, такім чынам, абмяжоўваецца правам захоўваць Гульню толькі ў памяці прадуктаў Apple, якімі Вы валодаеце або распараджаецеся, а таксама выкарыстоўваць і паказваць Гульню толькі на прадуктах Apple, якімі Вы валодаеце або распараджаецеся ў адпаведнасці з Правіламі выкарыстання, выкладзенымі ва Умовах выкарыстання медыя-сэрвісаў Apple, за выключэннем прадуктаў Apple, якімі вы не валодаеце і не распараджаецеся, але якія звязаны з Вамі праз Family Sharing, масавыя закупкі або юрыдычна сапраўдныя кантракты.

* Apple не нясе адказнасці за абслугоўванне і падтрымку Гульняў.

* Gaijin нясе выключную адказнасць за любыя гарантыі Гульняў, яўна або ўяўна прадугледжаныя законам. Кампанія Apple не нясе гарантыйных абавязацельстваў у дачыненні да Гульні. Любыя прэтэнзіі, страты, абавязацельствы, шкоды, урон або выдаткі, звязаныя з любым невыкананнем любой гарантыі, з'яўляюцца выключнай адказнасцю Gaijin. Адзіным выключэннем з'яўляецца тое, што ў выпадку неадпаведнасці Гульні якой-небудзь дзейнай гарантыі (яўнай або ўяўнай) Вы можаце паведаміць аб гэтым Apple, і Apple верне цану пакупкі за Гульню.

* Apple не нясе адказнасці за разгляд любых Вашых прэтэнзій або прэтэнзій трэціх асоб, звязаных з Гульняй, у тым ліку, але не выключна: (i) прэтэнзій аб адказнасці за прадукт; (ii) любых прэтэнзій наконт таго, што Гульня не адпавядае любым дзейным заканадаўчым або нарматыўным патрабаванням; і (iii) прэтэнзій, якія ўзнікаюць у адпаведнасці з заканадаўствам аб абароне правоў спажыўцоў або падобным заканадаўствам, у тым ліку ў сувязі з выкарыстаннем Гульнёй фрэймворкаў HealthKit і HomeKit.

* У выпадку прэтэнзій трэцяй асобы аб тым, што Гульні парушаюць правы трэцяй асобы на інтэлектуальную ўласнасць, кампанія Gaijin нясе поўную адказнасць за расследаванне, абарону, урэгуляванне і задавальненне любой такой прэтэнзіі аб парушэнні права інтэлектуальнай уласнасці (у выпадку здзяйснення такога парушэння і ў той ступені, якая прадугледжана дадзеным EULA).

* Вы заяўляеце, што не знаходзіцеся ні ў адной з краін, на якія накладзена эмбарга ЗША, а таксама не ўваходзіце ў Спіс грамадзян асаблівых катэгорый Міністэрства фінансаў ЗША, Спіс забароненых асоб або Спіс забароненых арганізацый Міністэрства гандлю ЗША.

* Вы згаджаецеся з тым, што гэта EULA не прадастаўляе ніякіх правоў або сродкаў прававой абароны любой асобе, акрамя бакоў гэтага EULA. Нягледзячы на сказанае вышэй, Apple або яе даччыная кампанія з'яўляецца трэцяй асобай-бенефіцыярам гэтага EULA, і пасля прыняцця Вамі гэтага EULA Apple або яе даччыная кампанія атрымае (і будзе лічыцца, што прыняла) права прымяняць гэтае Пагадненне супраць Вас як трэцяй асобы-бенефіцыяра.

12.2. Дадатковыя ўмовы ліцэнзіі Sony

Калі Вы гуляеце ў Гульню праз камп'ютарную забаўляльную сістэму PlayStation, даступную для выкарыстання на Вашых прыладах PlayStation, прымяняюцца наступныя дадатковыя ўмовы ў дачыненні да Гульні на PlayStation:

а) для SIEA:

Пакупка і выкарыстанне тавараў рэгулююцца Умовамі абслугоўвання і Карыстальніцкім пагадненнем. Кампанія Sony Interactive Entertainment America прадаставіла субліцэнзію на гэты інтэрнэт-сэрвіс.

б) для SIEE:

Любое змесціва, набытае ў гульнявой краме, будзе набыта ў Sony Interactive Entertainment Network Europe Limited (“SIENE”) і падпадае пад дзеянне Умоў абслугоўвання PlayStation™Network і Карыстальніцкага пагаднення, якое даступна ў PlayStation™Store. Правярайце правы выкарыстання для кожнай пакупкі, бо яны могуць адрознівацца ў залежнасці ад тавару. Калі не пазначана іншае, змесціва, даступнае ў любой гульнявой краме, мае той жа ўзроставы рэйтынг, што і гульня.

12.3. Дадатковыя ўмовы ліцэнзіі Microsoft

Калі вы гуляеце ў Гульню на платформе Xbox, да Гульні на Xbox прымяняюцца наступныя дадатковыя ўмовы:

* на Вас распаўсюджваюцца ўсе палітыкі, якія прымяняюцца да выкарыстання Xbox, у тым ліку Пагадненне аб абслугоўванні Microsoft, даступнае на https://www.microsoft.com/en/servicesagreement/

* Кампанія Gaijin нясе поўную адказнасць у адпаведнасці з гэтым EULA, Microsoft або яе афіляваныя арганізацыі не з'яўляюцца ліцэнзіярамі ў адпаведнасці з гэтым EULA, Microsoft або яе афіляваныя арганізацыі не нясуць адказнасць за належнае функцыянаванне Гульні і выкананне любых гарантый, таму прэтэнзіі аб кампенсацыі шкоды ў дачыненні да Гульні не могуць быць адрасаваны Microsoft або яе афіляваным арганізацыям.

* Microsoft або яе філіялы не павінны аказваць ніякага тэхнічнага абслугоўвання і падтрымкі Гульняў, такое абслугоўванне і падтрымка з'яўляецца выключнай адказнасцю Gaijin.

Адпаведныя пагадненні Microsoft, у тым ліку ўмовы Xbox Live, у любым выпадку маюць перавагу над гэтым EULA, якое не прымяняецца да адносін паміж Вамі і Microsoft або яе афіляванымі арганізацыямі.

Апошняе абнаўленне: 2 чэрвеня, 2025