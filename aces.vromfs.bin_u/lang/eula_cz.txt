Licenční dohoda s koncovým uživatelem v1.07
=========================================
LICENČNÍ DOHODA S KONCOVÝM UŽIVATELEM pro hru War Thunder TM
UPOZORNĚNÍ PRO UŽIVATELE: 
TOTO JE SMLOUVA. TATO LICENČNÍ DOHODA S KONCOVÝM UŽIVATELEM PŘEDSTAVUJE PRÁVNĚ ZÁVAZNOU SMLOUVU, KTEROU JE NUTNÉ PŘEČÍST V PLNÉM ROZSAHU. NA KONCI TEXTU DOHODY BUDETE POŽÁDÁNI O SOUHLAS S PODMÍNKAMI TÉTO DOHODY A POTÉ BUDETE POKRAČOVAT S INSTALACÍ, NEBO POKUD S PODMÍNKAMI TÉTO DOHODY NESOUHLASÍTE, MŮŽETE JI ODMÍTNOUT, V TOMTO PŘÍPADĚ VŠAK NEBUDETE MOCI POUŽÍVAT, INSTALOVAT ANI PROVOZOVAT PRODUKT DEFINOVANÝ NÍŽE. INSTALOVÁNÍM TOHOTO SOFTWARU PŘIJÍMÁTE VŠECHNY PODMÍNKY TÉTO DOHODY. TENTO PROCES INSTALACE (POMOCÍ DVD ROMU NEBO STAŽENÍM Z WEBU NEBO I JINAK) VÁM UMOŽŇUJE INSTALOVAT AKTUÁLNÍ VERZI SOFTWARU. Vaše používání služeb souvisejících s produktem (jak je tento termín definován níže) podléhá prohlášení o ochraně soukromí („Zásady ochrany soukromí“) k dispozici na www.warthunder.com/en/support/privacypolicy/ a podmínkám Gaijin pro používání na www.warthunder.com/en/support/termsofuse. 
Tato elektronická licenční dohoda s koncovým uživatelem („dohoda“) je právní dohoda mezi vámi (jako jednotlivcem nebo subjektem), („uživatel licence“) a Gaijin Network („Gaijin“), ohledně online hry nazvané War ThunderTM („hra“) a souvisejícího softwaru, který přejete stáhnout, nebo bude stažen nebo jinak získán prostřednictvím služeb Gaijin nebo sítě ve formě objektového kódu, včetně avšak nikoli výhradně (a) všech obsahů souborů nebo jiných médií, v jejichž souvislosti vám tuto dohodu poskytuje udělovatel licence („software“), (b) všech případných následných upgrade, revizí, dočasných oprav, rozšíření, oprav a úprav, kopií, dodatků nebo opravných verzí softwaru, na něž vám Gaijin udělí licenci (společně jako „aktualizace“), za předpokladu, že aktualizace nebudou obsahovat novou následnou verzí softwaru nebo hry s novým názvem nebo jiným prvním číslem v názvu, např. 2.0 nebo 3.0 („nová verze“), ale budou obsahovat jakékoli menší revize softwaru nebo verze hry a tyto menší revize mohou být označeny změnou desetinného čísla, např. 2.5 nebo 2.6, a (c) související uživatelské dokumentace a vysvětlujících materiálů nebo souborů poskytnutých v písemné formě, „online“ nebo elektronické formě („dokumentace“ a společně se softwarem a aktualizacemi dále jako „produkt“). Jste vázáni podmínkami této licenční dohody s konečným uživatelem, ať již získáte přístup k produktu přímo od Gaijin, nebo z jakéhokoli jiného zdroje. Pro účely této dohody „vy“ znamená jednotlivou osobu instalující nebo používající produkt na vlastní účet. 
Pro účely této dohody „webová stránka Gaijin“ znamená webovou stránku spravovanou Gaijin nebo jménem Gaijin ohledně hry, souvisejících služeb, jak popisují podmínky používání na www.warthunder.com/en/support/termsofuse a produkt. Webová stránka Gaijin se v současné době nachází na http://www.warthunder.com. 
Instalováním produktu (klient) a/nebo vyplněním související registrace a získáním přístupu ke hře, stažením, uložením, zavedením, instalováním, provedením, zobrazením, kopírováním produktu do paměti počítače nebo využitím produktu jiným způsobem za pomocí jeho funkčnosti v souladu s dokumentací („manipulace“), souhlasíte s dodržováním podmínek této dohody. Jestliže s podmínkami této dohody nesouhlasíte, Gaijin není ochotna vám poskytnout licenci na tento produkt. V tomto případě nebudete moci s produktem jakkoli manipulovat ani ho používat. 
PŘEDTÍM, NEŽ KLIKNETE NA TLAČÍTKO „SOUHLASÍM“, PEČLIVĚ SI PŘEČTĚTE PODMÍNKY TÉTO DOHODY. VAŠE KLIKNUTÍ NA TLAČÍTKO „SOUHLASÍM“ ZNAMENÁ VÁŠ PODPIS A VÁŠ SOUHLAS S PODMÍNKAMI TÉTO DOHODY A S TÍM, ŽE SE STÁVÁTE STRANOU TÉTO DOHODY. DÁLE SOUHLASÍTE S TÍM, ŽE TATO DOHODA JE VYMAHATELNÁ JAKO JAKÁKOLI PÍSEMNĚ VYJEDNANÁ DOHODA, KTEROU PODEPÍŠETE. POKUD NESOUHLASÍTE SE VŠEMI PODMÍNKAMI TÉTO DOHODY, KLIKNĚTE NA TLAČÍTKO „EXIT“ A SOFTWARE NEBUDE NA VAŠEM POČÍTAČI INSTALOVÁN. Tento produkt nebude na vašem počítači instalován, pokud nebo dokud nepřijmete podmínky této dohody. Pro získání kopie této dohody kontaktujte Gaijin na: legals@gaijinent.com.
1.      Vlastnická práva a povinnost mlčenlivosti
1.1.	Vlastnická práva. Souhlasíte, že produkt a autorství, systémy, nápady, způsoby fungování, dokumentace a další informace obsažené v produktu představují duševní vlastnictví a/nebo cenné obchodní tajemství Gaijin nebo jeho dodavatelů a/nebo udělovatelů licence a jsou chráněny občanským i trestním právem a autorským právem, právem obchodních tajemství, ochranných známek a patentů Spojených států, jiných zemí a mezinárodními smlouvami. Nesmíte používat ochranné známky kromě označení vytištěného výstupu generovaného produktem v souladu s přijímanou praxí týkající se ochranných známek, včetně označení názvu/jména vlastníka ochranné známky. Toto používání ochranné známky vám nezakládá žádná vlastnická práva k dané ochranné známce. Gaijin a/nebo jeho dodavatelé vlastní všechna práva, tituly a podíly k produktu a tato si ponechávají, včetně a bez omezení jakýchkoli oprav chyb, rozšíření a jiných úprav softwaru, ať již je učiní Gaijin nebo jakákoli třetí strana, a všech autorských práv, patentů, obchodních tajemství, ochranných známek a jiných práv duševního vlastnictví k softwaru. Držba, instalace nebo používání produktu vámi na vás nepřevádí žádné nároky na duševní vlastnictví k produktu a nezískáváte žádná práva na produkt kromě práv výslovně uvedených v této dohodě. Všechny kopie produktu vytvořené na základě této dohody musí obsahovat stejné informace o vlastnictví, které jsou uvedeny na produktu. Kromě případů zde výslovně uvedených vám tato dohoda neudílí žádná práva duševního vlastnictví k produktu a berete na vědomí, že licence, jak je dále definována, udělená podle této dohody, vám pouze poskytuje právo omezeného používání podle podmínek této dohody. Gaijin si vyhrazuje všechna práva vám nevýslovně udělená v této dohodě. 
1.2.	Zdrojový kód. Berete na vědomí, že zdrojový kód k produktu je vlastnictvím Gaijin nebo jeho dodavatelů a/nebo udělovatelů licence a představuje obchodní tajemství Gaijin nebo jeho dodavatelů a/nebo udělovatelů licence. Zavazujete se, že nebudete měnit zdrojový kód, nebudete jej upravovat, převádět, aplikovat reverzní inženýrství, dekompilovat, rozebírat nebo se jinak pokoušet zjistit zdrojový kód produktu jakýmkoli způsobem. 
1.3.	Důvěrné informace. Souhlasíte, že - nestanoví-li tato dohoda konkrétně jinak - produkt, včetně specifického designu a struktury jednotlivých programů a produktu, představuje důvěrné vlastnické informace Gaijin nebo jeho dodavatelů a/nebo udělovatelů licence. Zavazujete se nepřevádět, nekopírovat, nesdělovat, neposkytovat či jinak nezpřístupňovat tyto důvěrné informace v jakékoli formě žádné třetí straně. Zavazujete se zavést přiměřená bezpečnostní opatření k ochraně těchto důvěrných informací, avšak za předpokladu, že můžete vyhotovovat a šířit neomezené kopie produktu v objektovém kódu pouze tehdy, kdy každá kopie, již vyhotovíte nebo distribuujete, bude obsahovat tuto dohodu s přijetím jejích podmínek konečným uživatelem před prvním použitím dané kopie, a bude též obsahovat stejné informace o autorských právech a jiné informace o vlastnictví náležející produktu uvedené na produktu. Jestliže stáhnete software z internetu nebo podobného online zdroje, musíte uvést informace o autorských právech náležejících softwaru při jakémkoli šíření online nebo na jakémkoli médiu, který šíříte a jenž obsahuje software. 
1.4.	Zákaz úprav. Zavazujete se, že nebudete upravovat ani měnit produkt žádným způsobem. Nesmíte odstraňovat ani měnit žádné informace o autorských právech nebo jiné informace o vlastnictví ze žádných kopií produktů. 
1.5.	Protokoly událostí a uložené soubory. „Pády hry“ (crashdumps), protokoly událostí (logy) hry, řetězce registrů, znovu přehrávané stopy, uložené údaje, screenshoty a jiné informace generované hrou mohou obsahovat důvěrné a soukromé informace o uživateli, např.: e-mail (přihlašovací údaje), seznam spuštěných procesů, uživatelská jména OS (operační systém) a přihlašovací údaje, informace o souborech a hardware uživatele, IP a jiné. Uživatel by měl chránit své údaje a s nikým je nesdílet, v opačném případě tak činí na své vlastní riziko. 
1.6.	Zakázané používání. Zavazujete se, že nebudete: 
a).	provádět žádné úkony, které Gaijin bude dle svého vlastního uvážení považovat za odporující principům nebo zamýšlenému použití produktů a souvisejících služeb, včetně avšak nikoli výhradně obcházení této dohody, pravidel hry, mechaniky hry nebo zásad a jejich obcházení;
b).     používat produkt Gaijin nesprávným způsobem;
c).	používat produkt vědomě či nevědomě v souvislosti s porušením jakéhokoli příslušného zákona nebo nařízení, nebo činit cokoli, co by vedlo k porušení jakéhokoli příslušného zákona nebo nařízení;
d).	používat nelegální cheaty, exploity, software pro automatizaci, boty, hacky, mody nebo neautorizovaný software třetích stran, jejichž účelem je změna produktu nebo zásah do produktu či zážitku ze hry Gaijin;
e).     zničit, přetížit, pomáhat či asistovat při zničení nebo přetížení (1) jakéhokoli počítače nebo serveru používaného k nabídce a podpoře produktu, hry nebo souvisejících služeb, webové stránky Gaijin nebo herního prostřední Gaijin (každý dále jako „server“); nebo (2) využití produktu jinými osobami;
f).     organizovat, podporovat jakýkoli druh útoku nebo se účastnit jeho organizování nebo podpory, včetně avšak bez omezení šíření virů, útoků zaměřených na selhání služby ohledně produktu nebo herního prostředí, nebo jiných pokusů o narušení poskytování souvisejících služeb; nebo
g).     používat produkt ke zveřejnění informací, které jsou urážlivé, výhružné, obscénní, hanlivé, pomlouvačné nebo urážlivé či nežádoucí z rasového, sexuálního, náboženského nebo jiného hlediska; 
h).     používat produkt ke zveřejnění informací obsahujících nahotu, nadměrné násilí nebo urážlivý předmět nebo zveřejnění odkazu na takový obsah; 
i).	zpřístupňovat prostřednictvím služby jakékoli materiály nebo informace, jež porušují autorská práva, ochranné známky, patenty, obchodní tajemství, právo na soukromí, právo publicity nebo jakákoli práva osob či subjektů, nebo které imitují jinou osobu, včetně a bez omezení zaměstnanců Gaijin; 
j).	používat produkt nebo jakoukoli jeho část pro obchodní účely, včetně avšak nikoli výhradně (1) sdělení nebo podpory komerční reklamy nebo nabídky, nebo (2) sběru a předání virtuálních předmětů k prodeji;
k).	používat produkt nebo jakoukoli jeho část k poskytování služeb ve hře, např. služby týkající se vyrovnávání, vyrovnávání posádky, kolekcí předmětů, provádění misí, bojů v bitvách výměnou za úplatu mimo službu;
l.)	používat produkt k neoprávněnému přenosu sdělení včetně a bez omezení nevyžádané pošty, řetězových dopisů, spamu a jiných materiálů, které podporují malware, spyware a stahovatelné položky; a
m).	používat, podporovat, vytvářet nebo udržovat neoprávněné připojení k produktu, včetně a bez omezení (1) jakéhokoli připojení k neautorizovanému serveru, který emuluje, nebo se snaží emulovat jakoukoli část produktu; nebo (2) jakéhokoli připojení používající programy, nástroje nebo software výslovně neschválené ze strany Gaijin;
n.)	vytvářet nebo měnit přezdívky na jména teroristů, vysokých nacistických důstojníků nebo nacistických válečných zločinců. 
1.7     Ztvárnění jakékoli skutečné zbraně nebo vozidla v produktu neznamená účast na vývoji produktu, sponzoring nebo podporu jakéhokoli výrobce zbraní nebo vozidel.

2.	Udělení omezené licence.
2.1.	Licence. Gaijin vám udílí nevýhradní a nepřevoditelnou omezenou licenci k ukládání, stahování, instalování, provádění a zobrazování („používání/používat“) konkrétní verze softwaru na konkrétním počtu počítačů nebo jiných elektronických prostředků, pro něž je software určen (každý dále jako „zařízení klienta“) v souladu s podmínkami uvedenými v příslušné fakturaci nebo balení pro produkt („licence“) a tímto souhlasíte a přijímáte tuto licenci následovně:
Licence k osobnímu použití. Je vám udělena licence na produkt v rámci licence k osobnímu použití podle podmínek této dohody, Zásad ochrany soukromí a podmínek používání. Můžete manipulovat s jednou (1) kopií konkrétní verze produktu, a to pouze pro osobní účely a na jediném zařízení klienta. Pro účely této dohody „osobní použití“ znamená osobní nekomerční použití a vylučuje jakékoli komerční účely, včetně a bez omezení: reklamních, marketingových a propagačních materiálů/služeb jménem určitého klienta, zaměstnavatele, zaměstnance nebo pro váš vlastní prospěch, jakýchkoli produktů, které jsou komerčně šířeny, za úhradu či zdarma, materiálů nebo služeb určených k prodeji, nebo za něž se hradí poplatky nebo platí určitá cena. 
2.2.	Produkty s více prostředími; vícejazyčný produkt; produkt v duálních médiích; vícenásobné kopie; balíčky. Pokud používáte různé verze produktu nebo různá jazyková vydání produktu, jestliže obdržíte produkt na více médiích, jestliže jinak získáte více kopií produktu, nebo obdržíte produkt v balíčku s jiným softwarem, celkový povolený počet vašich zařízení klienta, na něž jsou instalované všechny verze produktu, musí odpovídat počtu licencí, které jste obdrželi od Gaijin, za předpokladu, že - pokud licenční podmínky nestanoví jinak - každá zakoupená licence vás opravňuje instalovat a používat produkt na jednom (1) zařízení klienta.  Nestanoví-li tato dohoda jinak, bez písemného souhlasu Gaijin není možné žádné verze ani kopie produktu najímat, spojovat s jinými produkty či materiály, pronajímat, neposkytovat na tyto podlicenci, půjčovat nebo předávat, bez ohledu na to, zda používáte produkt nebo nikoli. 
2.3.	Doba trvání a ukončení. Doba trvání této dohody („trvání“) začíná v okamžiku, kdy produkt stáhnete nebo instalujete (podle toho, k čemu dojde dříve) a nebude-li ukončena v souladu s touto dohodou, platnost dohody bude pokračovat po neomezenou dobu nebo po dobu uvedenou v licenci udělené podle této dohody.  Gaijin může tuto dohodu ukončit tak, že vám nabídne náhradní dohodu k produktu nebo výměnu či upravenou verzi produktu, za té podmínky, že pro pokračující používání produktu nebo jeho výměny, upravené či upgradované verze nebo nové vydání musíte přijmout podmínky také náhradní dohody. Gaijin může tuto dohodu ukončit s okamžitou platností a bez oznámení, pokud nebudete plnit jakékoli své povinnosti nebo podmínky této dohody. Aniž by byla dotčena jakákoli jiná práva, tato dohoda bude automaticky ukončena, jestliže nesplníte kterékoli ze zde popsaných omezení nebo jiné požadavky. V případě ukončení nebo uplynutí této dohody musíte ihned přestat používat produkt a zničit všechny kopie produktu. 
2.4.	Ztráta práv při ukončení. V případě ukončení této dohody ztrácíte právo jakkoli používat produkt nebo s ním jakkoli manipulovat.  
2.5.	Podstatné podmínky. Specificky souhlasíte s tím, že všechny podmínky tohoto odstavce 2 jsou podstatné a že jejich nesplnění z vaší strany představuje pro Gaijin důvodnou příčinu s okamžitou platností ukončit tuto dohodu i licenci udělenou podle této dohody. Uvedení tohoto odstavce 2.5. není relevantní pro určení podstatnosti jakéhokoli jiného ustanovení nebo porušení této dohody kteroukoli ze stran dohody. 
3.      Omezení.
3.1.    Zákaz převodu. Za žádných okolností nesmíte produkt ani žádné jeho kopie, zcela či zčásti, prodávat, půjčovat, najímat, pronajímat, půjčovat, poskytovat k nim licenci nebo podlicenci, uveřejňovat je, zobrazovat, šířit je nebo jinak převádět na třetí stranu bez předchozího písemného souhlasu Gaijin, pokud vám však příslušný zákon ve vaší jurisdikci udílí takové neodmítnutelné právo, vaše práva vyplývající z této dohody můžete převést trvale na jinou osobu nebo subjekt za předpokladu, že a) také na takovou osobu či subjekt převedete tuto dohodu, produkt a všechnu přiloženou dokumentaci i všechen software nebo hardware v balíčku s produktem nebo předinstalovaný s produktem, včetně všech kopií a předchozích verzí;  b) neponecháte si žádné kopie, včetně záloh a kopií uložených na zařízení klienta; a c) příjemce přijme podmínky této dohody a jakékoli jiné podmínky, za nichž jste legitimně zakoupili licenci k produktu. Nehledě na předchozí ustanovení nesmíte převádět výukové kopie produktu, jeho předběžné kopie (pre-release) nebo kopie neurčené k dalšímu prodeji. V žádném případě nesmíte umožnit třetím osobám, aby získaly prospěch z používání nebo funkčnosti produktu prostřednictvím sdílení času (timesharing), externích IT služeb nebo jiného systému, nebude-li takové používání ohledně produktu specifikováno v ceníku aplikace, nákupní objednávce nebo balení produktu. 
3.2.	Zákazy. Nebude-li v této dohodě specificky stanoveno jinak, nesmíte jakoukoli část tohoto produktu používat, kopírovat, emulovat, klonovat, najímat, pronajímat, prodávat, upravovat, dekompilovat, rozebírat, aplikovat reverzní inženýrství či jakkoli ji redukovat na lidsky čitelnou formu, ani převádět licencovaný produkt či jakýkoli komponent licencovaného produktu, ani toto neumožnit žádné třetí straně, není-li předchozí omezení výslovně zakázáno příslušným zákonem. Nehledě na ustanovení předchozí věty je dekompilace softwaru povolena, pokud zákony vaší jurisdikce vám udílejí neodmítnutelné právo k dekompilaci s cílem získání informací nutných proto, aby software mohl fungovat s jiným softwarem; avšak za předpokladu, že nejdříve musíte o takové informace požádat Gaijin, a Gaijin dle svého uvážení vám může buď tyto informace poskytnout (na základě podmínek vztahujících se na důvěrnost informací) nebo může stanovit vhodné podmínky, včetně přiměřeného poplatku, pro takové používání softwaru, aby byla zajištěna ochrana vlastnických práv Gaijin a jeho dodavatelů a/nebo udělovatelů licence k softwaru. Nesmíte upravovat ani vytvářet odvozená díla na základě produktu, zcela ani zčásti. Jakékoli nepovolené používání bude mít za následek okamžité a automatické ukončení této dohody a licence udělené podle této dohody a může dojít k trestnímu a/nebo občanskoprávnímu stíhání. K znovuvytvoření algoritmu programu, jež představuje vlastnickou informaci, nelze používat binární kód ani zdroj produktu, ani na tyto nelze aplikovat reverzní inženýrství bez písemného povolení Gaijin. Gaijin a/nebo jeho dodavatelé a udělovatelé licence, podle situace, si vyhrazují všechna práva zde výslovně neudělená. 
3.3. 	Informace o vlastnictví a kopie. Nesmíte odstraňovat žádné informace o vlastnictví ani označení na produktu. Produkt nesmíte kopírovat kromě případů výslovně uvedených v odstavci 2 výše. 
3.4.	Zákaz převádění práv. Není-li zde specificky stanoveno jinak, nesmíte převádět ani postupovat kterákoli z práv, jež vám byla udělena podle této dohody, ani žádné povinnosti pro vás z této dohody vyplývající. 
3.5.	Soulad se zákonem. Zavazujete se, že při manipulaci s produktem a jakýmikoli zprávami či informacemi získanými v důsledku manipulace s produktem budete dodržovat všechny příslušné mezinárodní, národní, státní, regionální a místní zákony a nařízení, včetně a bez omezení zákonů na ochranu soukromí, autorských zákonů, zákonů na kontrolu vývozu a zákonů proti pornografii. 
3.6.	Odškodnění. Zavazujete se odškodnit, chránit a zbavit odpovědnosti Gaijin a její příslušné vedoucí pracovníky, ředitele, zaměstnance, zástupce, nástupce a nabyvatele s ohledem na jakékoli ztráty, odpovědnost, škody a nároky a všechny související výdaje (včetně přiměřených právních poplatků a výdajů a nákladů na šetření, soudní spory, vyrovnání, řízení, i úroků a pokut) a náklady související s nároky jakékoli třetí strany nebo z nich vzniklé či vzniklé ve spojitosti s těmito na základě skutečného nebo údajného: (i) porušení uživatelem licence (není-li takové porušení výhradně připsatelné produktu) jakéhokoli práva duševního vlastnictví třetí strany a/nebo vlastnického práva třetí strany, včetně avšak nikoli výhradně patentů, ochranných známek, autorských práv, obchodních tajemství, práva publicity či práva na ochranu soukromí, (ii) zranění osob (včetně smrti) nebo škody na majetku z důvodu vážného zanedbání nebo úmyslného nesprávného jednání uživatele licence, a/nebo (iii) porušení uživatelem licence jakýchkoli jeho prohlášení, záruk, povinností a/nebo úmluv obsažených v této dohodě. 
3.7. 	Další bezpečnostní opatření. Výhradně pro účely zabránění neoprávněnému používání produktu může software nainstalovat na váš počítač technologická opatření, jejichž cílem je zabránit neoprávněnému používání, a Gaijin může tuto technologii používat, aby se ujistil, že používáte licencovanou kopii produktu. Gaijin nebude z vašeho počítače během tohoto procesu shromažďovat žádné osobně určitelné informace. 
3.8.	Pozastavení dohody. BEZ OMEZENÍ VEŠKERÝCH DALŠÍCH OPRAVNÝCH OPATŘENÍ MÁ GAIJIN PRÁVO OMEZIT, POZASTAVIT, UKONČIT, UPRAVIT NEBO SMAZAT ÚČTY NEBO PŘÍSTUP K PRODUKTU ČI JEHO ČÁSTI, POKUD MÁ GAIJIN DŮVOD SE DOMNÍVAT NA ZÁKLADĚ PŘIMĚŘENÝCH DŮVODŮ, ŽE NEPLNÍTE JAKÉKOLI PODMÍNKY TÉTO DOHODY NEBO ŽE SKUTEČNĚ ČI DOMNĚLE POUŽÍVÁTE PRODUKT NEZÁKONNÝM ČI NESPRÁVNÝM ZPŮSOBEM, A MŮŽE TAK UČINIT I BEZ PŘEDCHOZÍHO UPOZORNĚNÍ. MŮŽETE PŘIJÍT O SVÉ UŽIVATELSKÉ JMÉNO I POSTAVU (PERSONU) Z DŮVODU UKONČENÍ NEBO OMEZENÍ ÚČTU, NEBO TAKÉ O VŠECHNY VÝHODY, VÝSADY, ZÍSKANÉ POLOŽKY I NAKOUPENÉ POLOŽKY SOUVISEJÍCÍ S VAŠÍM POUŽÍVÁNÍM PRODUKTU A/NEBO HRY, A GAIJIN NEMÁ ŽÁDNOU ODPOVĚDNOST VÁM TYTO ZTRÁTY NEBO DŮSLEDKY JAKKOLI NAHRADIT. 
3.9. 	Vaše záruky.  TÍMTO SE ZARUČUJETE, ŽE: (i) VŠECHNY INFORMACE, KTERÉ JSTE POSKYTLI GAIJIN V SOUVISLOSTI S TOUTO DOHODOU, JSOU PRAVDIVÉ A PŘESNÉ, (ii) JSTE PLNĚ OPRÁVNĚNI ČI POVĚŘENI UZAVŘÍT TUTO DOHODU; (iii) BUDETE PLNIT VŠECHNY VAŠE POVINNOSTI VYPLÝVAJÍCÍ Z TÉTO DOHODY V SOULADU S PLATNÝMI ZÁKONY.
4. 	BEZ ZÁRUKY A ODPOVĚDNOSTI.
4.1.	Opravné prostředky klientů. Celá odpovědnost Gaijin a jeho dodavatelů a váš výhradní opravný prostředek za jakékoli porušení předchozí záruky bude dle vlastního uvážení Gaijin: (i) vrácení kupní ceny zaplacené za licenci udělenou podle této smlouvy, nebo (ii) opravení vad, poruch („bugs“) nebo chyb během přiměřené lhůty. Tato omezená záruka neplatí, jestliže vada vznikla v důsledku nehody, nesprávného zacházení nebo špatného použití.
4.2.  	ŽÁDNÉ ODVOZENÉ ANI JINÉ ZÁRUKY. KROMĚ VÝŠE UVEDENÉ OMEZENÉ ZÁRUKY A ZÁRUKY, PODMÍNKY, PROHLÁŠENÍ ČI USTANOVENÍ, KTERÉ NELZE ČI NESMÍ BÝT VYLOUČENO NEBO OMEZENO ZÁKONEM PLATNÝM VE VAŠÍ JURISDIKCI, SE PRODUKT POSKYTUJE „TAK, JAK JE“ BEZ JAKÉKOLI ZÁRUKY A GAIJIN NEPOSKYTUJE ŽÁDNÉ SLIBY, PROHLÁŠENÍ ANI ZÁRUKY, VYJÁDŘENÉ ČI ODVOZENÉ, AŤ JIŽ ZE ZÁKONA, ZVYKOVÉHO PRÁVA, ZVYKLOSTI, ÚZU ČI JINAK, OHLEDNĚ PRODUKTU NEBO JEHO OBSAHU ČI V SOUVISLOSTI S TĚMITO NEBO NA JAKÝKOLI JINÝ MATERIÁL VÁM DODANÝ NEBO POSKYTNUTÝ PODLE TÉTO DOHODY ČI JINAK. PŘEJÍMÁTE VŠECHNA RIZIKA A ODPOVĚDNOSTI ZA VÝBĚR PRODUKTU PRO DOSAŽENÍ VAŠEHO OČEKÁVÁNÍ A ZA INSTALACI PRODUKTU, JEHO POUŽÍVÁNÍ A VÝSLEDKY ZÍSKANÉ PROSTŘEDNICTVÍM PRODUKTU. GAIJIN NEPOSKYTUJE ŽÁDNÉ ZÁRUKY, ŽE PRODUKT BUDE BEZ VAD NEBO ŽE NEDOJDE K ŽÁDNÉMU VÝPADKU ČI SELHÁNÍ, ANI ŽE BUDE KOMPATIBILNÍ S JAKÝMKOLI KONKRÉTNÍM HARDWAREM NEBO SOFTWAREM. V MAXIMÁLNÍM ROZSAHU POVOLENÉM PŘÍSLUŠNÝM ZÁKONEM SE GAIJIN ZŘÍKÁ VŠECH ZÁRUK, VYJÁDŘENÝCH ČI ODVOZENÝCH, VČETNĚ AVŠAK NIKOLI VÝHRADNĚ ZÁRUK PRODEJNOSTI, NEPORUŠENÍ PRÁV TŘETÍCH STRAN, KOMPATIBILITY (INTEGRACE), USPOKOJIVÉ KVALITY NEBO VHODNOSTI PRO JAKÝKOLI KONKRÉTNÍ ÚČEL OHLEDNĚ PRODUKTU A PŘILOŽENÉ DOKUMENTACE ČI JEJICH POUŽÍVÁNÍ. NĚKTERÉ JURISDIKCE NEUMOŽŇUJÍ OMEZENÍ ODVOZENÝCH ZÁRUK, JE TEDY MOŽNÉ, ŽE SE NA VÁS VÝŠE UVEDENÉ OMEZENÍ NEBUDE VZTAHOVAT. TÍMTO BERETE NA VĚDOMÍ, ŽE JE MOŽNÉ, ŽE PRODUKT NEBUDE K DISPOZICI Z DŮVODU URČITÉHO POČTU FAKTORŮ, VČETNĚ A BEZ OMEZENÍ PRAVIDELNÉ ÚDRŽBY SYSTÉMU, PLÁNOVANÉ I NEPLÁNOVANÉ, VYŠŠÍ MOCI, TECHNICKÉHO SELHÁNÍ SOFTWARU, TELEKOMUNIKAČNÍ INFRASTRUKTURY, ZPOŽDĚNÍ ČI SELHÁNÍ ZPŮSOBENÉHO VIROVÝM ÚTOKEM, ÚTOKY ZAMĚŘENÝMI NA SELHÁNÍ SLUŽBY, ROSTOUCÍ NEBO MĚNÍCÍ SE POPTÁVKOU A JAKÝMKOLI JEDNÁNÍM ČI OPOMENUTÍM TŘETÍCH STRAN. Z TOHOTO DŮVODU SE GAIJIN VÝSLOVNĚ ZŘÍKÁ VŠECH VYJÁDŘENÝCH ČI ODVOZENÝCH ZÁRUK OHLEDNĚ DOSTUPNOSTI, PŘÍSTUPNOSTI NEBO VÝKONU SYSTÉMU A/NEBO SOFTWARU. GAIJIN SE ZŘÍKÁ JAKÉKOLI ODPOVĚDNOSTI ZA ZTRÁTU DAT BĚHEM PROCESU KOMUNIKACE A ODPOVĚDNOSTI VZNIKLÉ ZE SELHÁNÍ ZE STRANY GAIJIN PŘEVÉST VÁM PŘESNÉ A ÚPLNÉ INFORMACE NEBO SOUVISEJÍCÍ S TÍMTO SELHÁNÍM. 
4.3. 	OMEZENÍ ODPOVĚDNOSTI; VYLOUČENÍ ODPOVĚDNOSTI ZA NÁSLEDNÉ ŠKODY. PŘEJÍMÁTE VEŠKERÉ NÁKLADY NA JAKÉKOLI ŠKODY VZNIKLÉ Z VAŠEHO POUŽÍVÁNÍ PRODUKTU A INFORMACÍ OBSAŽENÝCH V PRODUKTU NEBO KOMPILOVANÝCH PRODUKTEM A Z INTERAKCE (NEBO SELHÁNÍ SPRÁVNÉ INTERAKCE) S JAKÝMKOLI JINÝM HARDWAREM NEBO SOFTWAREM, AŤ JIŽ JE POSKYTL GAIJIN NEBO JAKÁKOLI TŘETÍ STRANA. V MAXIMÁLNÍM ROZSAHU POVOLENÉM PŘÍSLUŠNÝM ZÁKONEM NENESOU GAIJIN ANI JEHO DODAVATELÉ ODPOVĚDNOST ZA JAKÉKOLI ŠKODY (VČETNĚ A BEZ OMEZENÍ ŠKOD Z DŮVODU ZTRÁTY OBCHODNÍHO ZISKU, PŘERUŠENÍ PODNIKÁNÍ, ZTRÁTY OBCHODNÍCH INFORMACÍ, ZTRÁTY DOBRÉHO JMÉNA, ZASTAVENÍ PRACÍ, ZNIČENÍ, ZÁVADY NEBO SELHÁNÍ HARDWARU NEBO SOFTWARU, NÁKLADŮ NA OPRAVU, HODNOTY ČASU NEBO JINÉ PENĚŽNÍ ZTRÁTY) VZNIKLÉ Z POUŽÍVÁNÍ NEBO NEMOŽNOSTI POUŽÍVÁNÍ PRODUKTU ČI NEKOMPATIBILITY PRODUKTU S JAKÝMKOLI HARDWAREM, SOFTWAREM ČI POUŽÍVÁNÍM, I KDYŽ BYLA TATO STRANA UPOZORNĚNA O MOŽNOSTI VZNIKU TAKOVÝCH ŠKOD. V ŽÁDNÉM PŘÍPADĚ CELKOVÁ ODPOVĚDNOST GAIJIN VŮČI VÁM ZA VŠECHNY ŠKODY V RÁMCI JEDNÉ ČI VÍCE ŽALOB VZNIKLÝCH NA ZÁKLADĚ SMLOUVY, ÚMYSLNÉHO PORUŠENÍ PRÁVA ČI JINAK NESMÍ PŘEVÝŠIT ČÁSTKU VÁMI UHRAZENOU ZA PRODUKT. TOTO OMEZENÍ ODPOVĚDNOSTI SE NEVZTAHUJE NA ODPOVĚDNOST ZA ÚMRTÍ NEBO ZRANĚNÍ OSOB DO TÉ MÍRY, DO JAKÉ PŘÍSLUŠNÝ ZÁKON ZAKAZUJE TOTO OMEZENÍ. MIMOTO, VZHLEDEM K TOMU, ŽE NĚKTERÉ JURISDIKCE NEUMOŽŇUJÍ VYNĚTÍ NEBO OMEZENÍ ODPOVĚDNOSTI ZA NÁSLEDNÉ NEBO VEDLEJŠÍ ŠKODY SE NA VÁS VÝŠE UVEDENÉ OMEZENÍ NEMUSÍ VZTAHOVAT. 

5.	Vaše informace a Zásady Gaijin pro ochranu soukromí
5.1.	Zásady ochrany soukromí. Tímto dáváte svůj výslovný souhlas s tím, že Gaijin může zpracovávat vaše soukromé údaje (jež mohou být shromážděny ze strany Gaijin nebo jeho distributory) podle Zásad Gaijin pro ochranu soukromí platných ke dni účinnosti této dohody, které se považují za zahrnuté do této dohody odkazem na ně v tomto odstavci (viz http://warthunder.com/en/support/privacypolicy/). Uzavřením této dohody souhlasíte s tím, že Gaijin může shromažďovat a ponechávat si informace o vás, včetně vašeho jména, emailové adresy a informací o platební kartě. Gaijin zaměstnává jiné společnosti a jednotlivce k provádění jistých úkonů jeho jménem. Příklady tohoto zahrnují plnění objednávek, dodávání zásilek, zasílání klasické pošty a emailů, odstraňování opakujících se informací ze seznamů zákazníků, analyzování dat, poskytování marketingové asistence, zpracovávání plateb platebními kartami a poskytování služeb zákazníkům. Tyto třetí strany mají přístup k informacím potřebným pro plnění svých úkolů, avšak nesmí tyto informace použít pro jiné účely. Gaijin zveřejňuje Zásady ochrany soukromí na své webové stránce a může je čas od času upravit dle svého vlastního uvážení. Před odsouhlasením této dohody doporučujeme přečíst si Zásady Gaijin pro ochranu soukromí, protože podrobně vysvětlují, jakým způsobem bude Gaijin ukládat a používat vaše informace. Pokud jste organizace, musíte zajistit, aby každý člen vaší organizace (včetně zaměstnanců a dodavatelů), o kterém můžete poskytovat Gaijin osobní informace, dal svůj výslovný souhlas s tím, že Gaijin může tyto osobní informace zpracovávat. Gaijin nebo jeho distributoři budou zpracovávat osobní informace v zemi, kde byly shromážděny, a nejspíše ve Spojených státech a Ruské federaci. Zákony těchto jurisdikcí týkající se zpracování osobních dat mohou být více či méně striktní, než zákony ve vaší jurisdikci. 
6.	Různé.
6.1.	Rozhodné právo; jurisdikce a místo konání řízení. Tato dohoda se řídí, vykládá a vymáhá v souladu se zákonem společenství Virginie bez ohledu na kolize právních norem a principů. V rozsahu povoleném zákonem mají ustanovení této dohody přednost před ustanoveními Jednotného obchodního zákoníku ve vztahu k produktu v jakékoli příslušné jurisdikci. Tato dohoda se neřídí Úmluvou OSN o smlouvách o mezinárodní koupi zboží, jejíž aplikace se výslovně odmítá a vylučuje. Jste-li pro účely určení osobní příslušnosti rezidentem Spojených státu, pro rozhodování jakýchkoli sporů vzniklých z této dohody jsou příslušné federální a státní soudy na území společenství Virginie. Souhlasíte, že tato dohoda bude plněna ve společenství Virginie, a že veškeré žaloby, spory, nesrovnalosti a nároky, jež mohou být zahájeny na základě této dohody, nebo vzniklé z této dohody či s ní související, nebo jakékoli její údajné porušení, budou výhradně řešeny státními a federálními soudy společenství Virginie a vy, v rozsahu povoleném příslušným zákonem, se tímto zříkáte práva změnit místo konání do jiného státu, regionu, okresu či jurisdikce; nicméně za předpokladu, že udělovatel licence jako navrhovatel je oprávněn iniciovat soudní řízení u jakéhokoli soudu kompetentní jurisdikce.  Máte-li pobyt mimo území USA, tímto souhlasíte s tím, že veškeré žaloby, spory a nároky vzniklé z této dohody nebo týkající se této dohody budou rozhodovány a řešeny v rozhodčím řízení podle Mezinárodní obchodní komory podle jejích Pravidel rozhodčího řízení („Pravidla“). Jednoho rozhodce jmenuje navrhovatel a jednoho rozhodce jmenuje odpůrce a dva takto jmenovaní rozhodci jmenují třetího rozhodce, a to v souladu s ustanoveními Pravidel. Místem rozhodčího řízení bude Washington, DC, USA. Jazykem rozhodčího řízení bude angličtina. Každé udělené rozhodnutí rozhodce (rozhodců) je pro zúčastněné strany konečné a závazné a představuje výhradní opravný prostředek v jakémkoli sporu mezi zúčastněnými stranami, co se týče sporné otázky řešené v daném rozhodčím řízení. 
6.2.	Lhůta pro podání žalob. Ani jedna ze stran této dohody nemůže podat žádnou žalobu, bez ohledu na formu, vzniklou z transakcí podle této dohody, po uplynutí jednoho (1) roku od vzniku důvodu pro žalobu, nebo od okamžiku, kdy byl vznik důvodu pro žalobu zjištěn, s výjimkou žalob pro porušení práv duševního vlastnictví, jež lze podat během maximální příslušné zákonné lhůty podle právních předpisů. 
6.3.	Celá dohoda; oddělitelnost ustanovení; zákaz výjimky. Tato dohoda představuje celou dohodu, kterou jste uzavřeli, a nahrazuje všechny předchozí dohody, návrhy, sdělení nebo reklamy, ústní či písemné, týkající se produktu nebo předmětu této dohody za předpokladu, že Gaijin i vy můžete omezit, upravit nebo změnit použitelnost podmínek této dohody na základě předchozí, souběžné nebo následné písemné dohody s odkazem na tento odstavec 6.3 dohody s výslovným stanovením tohoto omezení, úpravy či změny. Potvrzujete, že jste si tuto dohodu přečetli, rozumíte jejímu obsahu a souhlasíte s tím, že jste vázáni jejími podmínkami. Jestliže jakýkoli soud kompetentní jurisdikce shledá kterékoli ustanovení této dohody z jakéhokoli důvodu neplatným, neúčinným či nevymahatelným, zcela či zčásti, toto ustanovení se bude vykládat striktněji tak, aby bylo platné a vymahatelné, a aby celá dohoda neztratila z tohoto důvodu svůj význam, přičemž zbývající část dohody bude nadále v plné účinnosti a platnosti v plné míře povolené zákonem. Žádné prominutí porušení jakýchkoli ustanovení této dohody nebude představovat prominutí jakéhokoli předchozího, souběžného či následného porušení a prominutí porušení je platné pouze tehdy, je-li vyhotoveno písemně. 
6.4.	Kontaktní informace. Máte-li jakékoli otázky týkající se této dohody, nebo pokud si přejete z jakéhokoli důvodu kontaktovat Gaijin, prosím obraťte se na naše zákaznické oddělení na legals@gaijinent.com.
Copyright © 2008-2022. Gaijin Network a jeho udělovatelé licence. Všechna práva vyhrazena. Produkt, včetně softwaru a přiložené dokumentace, je chráněn autorskými právy a zákony o ochraně autorských práv i jinými zákony a smlouvami týkajícími se duševního vlastnictví. 

