Accordo di licenza con l’utente finale v1.07
=========================================
ACCORDO DI LICENZA CON L’UTENTE FINALE per il gioco War Thunder TM
AVVISO PER L’UTENTE: 
QUESTO È UN CONTRATTO. QUESTO ACCORDO DI LICENZA CON L’UTENTE FINALE RAPPRESENTA UN CONTRATTO LEGALMENTE VINCOLANTE CHE DEVE ESSERE LETTO PER INTERO. ALLA FINE DEL TESTO DELL’ACCORDO, LE SARÀ CHIESTO DI ACCONSENTIRE ALLE CONDIZIONI DEL PRESENTE ACCORDO E POI POTRÀ CONTINUARE L’INSTALLAZIONE O, SE NON DOVESSE ACCONSENTIRE ALLE CONDIZIONI DEL PRESENTE ACCORDO, POTRÀ RIFIUTARLA; IN TAL CASO, PERÒ, NON POTRÀ UTILIZZARE, INSTALLARE O MANIPOLARE IL PRODOTTO DEFINITO IN SEGUITO. INSTALLANDO QUESTO SOFTWARE, ACCETTERÀ TUTTE LE CONDIZIONI DI QUESTO ACCORDO. QUESTA PROCEDURA D’INSTALLAZIONE (TRAMITE DVD-ROM, DOWNLOAD DAL WEB O ALTRO) LE PERMETTERÀ DI INSTALLARE LA VERSIONE ATTUALE DEL SOFTWARE. L’utilizzo da parte Sua dei servizi relativi al prodotto (così come questo termine viene definito in seguito) è soggetto all’informativa sulla tutela della privacy (“Normativa sulla tutela della Privacy”) disponibile su www.warthunder.com/en/support/privacypolicy/ e alle condizioni e termini di utilizzo di Gaijin su www.warthunder.com/en/support/termsofuse. 
Il presente accordo di licenza elettronico con l’utente finale (“accordo”) è un accordo legale tra Lei, in qualità di singolo o soggetto (“licenziatario”), e Gaijin Network (“Gaijin”) in merito al gioco on-line intitolato War ThunderTM (“gioco”) ed al relativo software che desidera scaricare, o sarà scaricato od ottenuto in altri modi tramite i servizi di Gaijin o la rete, sotto forma di codice oggetto, che include, senza limitazioni, (a) tutti i contenuti dei file o di altri media in relazione ai quali il presente accordo Le viene offerto dal licenziante (“software”), (b) tutti gli eventuali upgrade successivi, le revisioni, le patch, gli ampliamenti, le modifiche correttive, le copie, le aggiunte o le versioni corrette del software per il quale Gaijin Le avrà concesso la licenza (collettivamente intesi come “Aggiornamenti”), fermo restando che gli aggiornamenti non includeranno una nuova versione del software o giochi dal titolo nuovo o con un'altra prima cifra nel titolo stesso, ad esempio 2.0 o 3.0 (“Nuova versione”), ma includeranno qualsiasi revisione minore del software o la versione del gioco probabilmente indicate con una variazione del numero decimale, ad esempio 2.5 o 2.6, e (c) la relativa documentazione dell’utente e i materiali esplicativi o i file forniti in forma scritta, “online” o elettronica (“Documentazione” e, assieme al software e agli aggiornamenti, in seguito solo “Prodotto”). Lei è vincolato alle condizioni del presente Contratto di Licenza con l'utente finale sia che ottenga l’accesso al prodotto direttamente da Gaijin che da qualsiasi altra fonte. Ai fini del presente accordo, per “Lei” s’intende una persona singola fisica che installa o utilizza il prodotto per conto proprio.
Ai fini del presente accordo, per “sito web Gaijin” s’intende un sito web amministrato da Gaijin o a nome di Gaijin per quel che concerne il gioco, i servizi corrispondenti, come descritto nelle condizioni di utilizzo su www.warthunder.com/en/support/termsofuse, ed il prodotto. Attualmente, il sito web di Gaijin si trova su http://www.warthunder.com. 
Con l’installazione del prodotto (cliente) e/o con il completamento della relativa registrazione e con il permesso di accesso al gioco, il download, il salvataggio, il caricamento, l'installazione, l'esecuzione, la visualizzazione, la copia del prodotto nella memoria del computer o, comunque, con un altro tipo di utilizzo del prodotto tramite le sue funzionalità in conformità con la Documentazione (“manipolazione”), Lei accetta di osservare le condizioni del presente accordo. Se non accetta le condizioni del presente accordo, Gaijin non potrà concederle la licenza del presente prodotto. In tal caso, non potrà manipolare o utilizzare il prodotto in alcun modo. 

PRIMA DI CLICCARE SUL PULSANTE “ACCETTO”, LEGGA ATTENTAMENTE LE CONDIZIONI DEL PRESENTE ACCORDO. CLICCANDO SUL PULSANTE “ACCETTO”, SIGNIFICA CHE AVRÀ POSTO LA SUA FIRMA E DATO IL PROPRIO CONSENSO ALLE CONDIZIONI DEL PRESENTE ACCORDO E AL FATTO DI DIVENTARE PARTE DEL PRESENTE ACCORDO. LEI ACCETTA, INOLTRE, CHE IL PRESENTE ACCORDO SARÀ ESECUTIVO COME QUALSIASI ALTRO ACCORDO NEGOZIATO IN FORMA SCRITTA DA LEI FIRMATO. SE NON ACCETTA TUTTE LE CONDIZIONI DEL PRESENTE ACCORDO, CLICCHI SUL TASTO “EXIT” ED IL SOFTWARE NON VERRÀ INSTALLATO SUL SUO COMPUTER. 
Il presente prodotto non verrà installato sul Suo computer se, o fino a quando, non accetterà le condizioni del presente accordo. Per ottenere una copia del presente accordo, contatti Gaijin all’indirizzo e-mail: legals@gaijinent.com.    

1.      Diritti di proprietà e obbligo di riservatezza
1.1.	Diritti di proprietà.  Lei accetta che il prodotto e la sua paternità, i sistemi, le idee, 
le modalità di funzionamento, la documentazione e le altre informazioni contenute nel prodotto rappresentano la proprietà intellettuale e/o un segreto commerciale prezioso di Gaijin o dei suoi fornitori e/o dei licenzianti e sono protetti dal diritto civile e penale e dalla legge sul copyright, dal segreto commerciale, dai marchi e dai brevetti degli Stati Uniti e di altri paesi e dai trattati internazionali. Lei può utilizzare il marchio registrato solo per identificare l’output di stampa generato dal prodotto in conformità con la pratica accettata riguardante i marchi registrati, inclusa l'identificazione del nome del proprietario del marchio registrato. Tale utilizzo del marchio registrato non Le conferisce alcun diritto di proprietà sul marchio registrato. Gaijin e/o i suoi fornitori possiedono e conservano tutti i diritti, titoli ed interessi del prodotto, inclusi, senza limitazioni, qualsiasi correzione di errori, ampliamenti e altre modifiche al software, sia che siano state apportate da Gaijin che da parte di terzi, e tutti i copyright, brevetti, segreti commerciali, marchi registrati e altri diritti della proprietà intellettuale riguardanti il software. Il possesso, l'installazione o l'utilizzo del prodotto non Le conferisce alcun diritto riguardante la proprietà intellettuale del prodotto e non acquisirà alcun diritto sul prodotto salvo quanto espressamente stabilito nel presente accordo. Tutte le copie del prodotto create in base al presente accordo devono contenere le stesse informazioni sulla proprietà che sono indicate sul prodotto. Ad eccezione dei casi ivi espressamente indicati, il presente accordo non Le concede alcun diritto di proprietà intellettuale riguardante il prodotto e tenga presente che la licenza, così come viene definita in seguito e che Le verrà concessa ai sensi del presente accordo, Le offre solo un diritto di utilizzo limitato secondo le condizioni del presente accordo. Gaijin si riserva tutti i diritti a Lei non espressamente conferiti nel presente accordo. 
1.2.	Codice sorgente. Tenga presente che il codice sorgente del prodotto è di proprietà di 
Gaijin o dei suoi fornitori e/o licenzianti e costituisce un segreto commerciale di Gaijin o dei suoi fornitori e/o licenzianti. Lei si impegna a non modificare, adattare, trasferire, applicare l’ingegneria inversa, decompilare, disassemblare o comunque a non tentare di scoprire in alcun modo il codice sorgente del prodotto. 
1.3.	Informazioni riservate. Lei accetta che, se il presente accordo non stabilisce concretamente altrimenti, il prodotto, incluso il design specifico e la struttura dei singoli programmi e del prodotto, costituisce delle informazioni proprietarie confidenziali di Gaijin o dei suoi fornitori e/o licenzianti. Lei si impegna a non trasferire, non copiare, non rivelare, non fornire o comunque a non rendere accessibili in qualsiasi forma queste informazioni confidenziali a terzi. Lei si impegna ad implementare delle misure di sicurezza adeguate per la tutela di queste informazioni confidenziali, fermo restando, però, che Lei potrà creare e distribuire copie illimitate del prodotto nel codice oggetto solo nel caso in cui ogni copia che avrà realizzato o distribuito conterrà questo accordo con l’accettazione delle sue condizioni da parte dell’utente finale prima del primo utilizzo della copia in questione e conterrà anche le stesse informazioni riguardanti il copyright e altre informazioni sulla proprietà riguardanti il prodotto indicate sul prodotto stesso. Se Lei dovesse scaricare il software da internet o da una simile sorgente on-line, dovrà indicare le informazioni sul copyright riguardante il software per qualsiasi distribuzione on-line o su qualsiasi media contenente il software che Lei vorrà distribuire. 
1.4.	Nessuna modifica. Lei si impegna a non modificare o cambiare in alcun modo il prodotto. Non può eleminare o cambiare alcuna informazione sul copyright o altre informazioni sulla proprietà in nessuna delle copie dei prodotti. 
1.5.	Registri degli eventi (log) e file salvati. I blocchi inaspettati (crashdumps), i registri degli eventi (log) del gioco, le stringhe di registro, le tracce nuovamente riprodotte, i dati salvati, gli screenshot e altre informazioni generate dal gioco possono contenere informazioni confidenziali e private come: l’indirizzo e-mail (dati di accesso), l’elenco dei processi avviati, i nomi utente del sistema operativo e i dati di accesso, le informazioni sui file e sull’hardware dell’utente, l’IP e altro. Lei dovrebbe proteggere i propri dati e non condividerli con nessuno; in caso contrario, agirebbe a proprio rischio e pericolo.  
1.6.	Usi vietati. Lei si impegna a non: 
a).	effettuare alcun atto che Gaijin considera, a propria discrezione, in conflitto con i principi o con l’utilizzo inteso dei prodotti e dei relativi servizi, inclusi, anche se non limitati ad essi, i tentativi di raggiro o di manipolazione di questo accordo, delle regole del gioco, della meccanica del gioco o dei principi; 
b).     utilizzare il prodotto di Gaijin in modo improprio;
c).	utilizzare consapevolmente o inconsapevolmente il prodotto in relazione con la violazione di qualsiasi legge o direttiva corrispondente o fare qualsiasi cosa che conduca ad una violazione di qualsiasi legge o direttiva corrispondente;
d).	utilizzare metodi illegali (cheat), exploit, software di automazione, programmi bot, hack, mod o software illegali di terzi il cui scopo è quello di modificare il prodotto o di interferire con il prodotto o con qualsiasi esperienza di gioco Gaijin;
e).     distruggere, sovraccaricare, aiutare o assistere alla distruzione o al sovraccarico (1) di qualsiasi computer o server utilizzati per offrire o supportare il prodotto, il gioco o i relativi servizi, il sito web di Gaijin o l’ambiente di gioco di Gaijin (in seguito ognuno come “server”); o (2) l’utilizzo del prodotto da altre persone;
f).     organizzare o supportare qualsiasi tipo di attacco o partecipare alla sua organizzazione o supporto, inclusi, senza limitazioni, la diffusione di virus, gli attacchi destinati al blocco dei servizi riguardanti il prodotto o l’ambiente di gioco o di altri tentativi di interrompere la fornitura dei servizi corrispondenti; o 
g).     utilizzare il prodotto per pubblicare informazioni oltraggiose, minacciose, oscene, 
diffamatorie, calunniose o a sfondo razziale, sessuale o religioso o comunque riprovevoli o offensive;  h). 	utilizzare il prodotto per pubblicare informazioni contenenti nudità, violenze eccessive o materiale offensivo o per pubblicare collegamenti a tali contenuti;  
i).	rendere disponibile attraverso il servizio qualsiasi materiale o informazione che violi i
copyright, i marchi, i brevetti, i segreti commerciali, il diritto alla privacy, il diritto di pubblicità o qualsiasi diritto di persone o soggetti o che impersonano un’altro soggetto, inclusi, senza limitazioni, i dipendenti di Gaijin;  
j).	utilizzare il prodotto o qualsiasi parte di esso per qualsiasi scopo commerciale, inclusi, anche se non limitati ad essi, (1) le comunicazioni o od il supporto di pubblicità od offerte commerciali, o (2) la raccolta ed il trasferimento di oggetti virtuali destinati la vendita;  
k).	utilizzare il prodotto o qualsiasi parte di esso per offrire servizi nel gioco, come servizi riguardanti il livellamento, il livellamento dell’equipaggio, la raccolta di oggetti, l’esecuzione delle missioni o i combattimenti nelle battaglie in cambio di un pagamento al di fuori del servizio;  
l).	utilizzare il prodotto per la trasmissione non autorizzata di comunicazioni, inclusi, senza limitazioni, posta indesiderata, lettere a catena, spam e altri materiali che promuovono malware, spyware ed elementi; e 
m).	utilizzare, supportare, creare o mantenere qualsiasi connessione non autorizzata con il prodotto, inclusi, senza limitazioni, (1) qualsiasi connessione ad un server non autorizzato che emula, o cerca di emulare, qualsiasi parte del prodotto o (2) qualsiasi connessione che utilizza programmi, strumenti o software non approvati espressamente da Gaijin;  
n.)	creare o cambiare il nickname in nomi di terroristi, di alti ufficiali nazisti o di criminali di guerra nazisti. 
1.7     L'eventuale rappresentazione di armi o veicoli reali nel presente prodotto non implica il coinvolgimento di produttori di armi o veicoli nei processi di sviluppo, sponsorizzazione e supporto del prodotto stesso.

2.	Concessione di licenza limitata.
2.1.	Licenza. Gaijin Le concede il diritto non esclusivo e non trasferibile di licenza limitata per salvare, caricare, installare, eseguire e visualizzare (“utilizzare”) una versione concreta del software su un numero concreto di computer o altri dispositivi elettronici per i quali il software è stato progettato (in seguito ognuno come “dispositivo cliente”), in conformità con le condizioni indicate nella fattura corrispondente o sulla confezione del prodotto (“licenza”) e, con ciò, Lei accetta tale licenza come segue:
Licenza per uso personale. Il prodotto Le viene concesso in licenza nell’ambito della Licenza per uso personale, in base alle condizioni del presente accordo, dell’informativa sulla privacy e delle condizioni di utilizzo. Lei può utilizzare una (1) copia di una versione concreta del prodotto, e ciò solo per scopi personali e su un unico dispositivo cliente. Ai fini del presente accordo, per “uso personale” s’intende un utilizzo personale e non commerciale ed esclude qualsiasi scopo commerciale, inclusi, senza limitazioni: materiali/servizi pubblicitari e di marketing a nome di un determinato cliente, di un datore di lavoro o di un dipendente o che possono andare a Suo proprio vantaggio, qualsiasi prodotto distribuito commercialmente, a prescindere dal fatto che sia o meno a pagamento, e materiali o servizi destinati alla vendita e per i quali devono essere pagate commissioni o una determinata cifra. 
2.2.	Prodotti multiambiente; prodotto multilingua, prodotto in dual media; copie multiple; pacchetti (bundle). Se utilizza varie versioni del prodotto o edizioni del prodotto in lingue diverse, se ottiene il prodotto su più supporti o se riceve comunque copie multiple del prodotto o se ha ricevuto il prodotto in bundle con un altro software, il numero totale consentito dei Suoi dispositivi cliente sui quali vengono installate tutte le versioni del prodotto deve corrispondere al numero di licenze ottenute da Gaijin, fermo restando che, se le condizioni della licenza non dispongono altrimenti, ogni licenza acquistata Le darà il diritto di installare ed utilizzare il prodotto su un (1) dispositivo cliente. Salvo disposizioni contrarie del presente accordo, senza il consenso scritto di Gaijin non potrà noleggiare, combinare con altri prodotti o materiali, dare in affitto o in sublicenza, prestare o trasferire nessuna versione o copia del prodotto, a prescindere dal fatto che lo stia o meno utilizzando. 
2.3.	Durata e cessazione. Il periodo di durata del presente accordo (“Durata”) inizia decorrere dal momento in cui Lei avrà scaricato od installato il prodotto (a seconda di quello che avrà fatto per primo) e, se non si concluderà in conformità con il presente accordo, la validità dell’accordo continuerà a tempo indeterminato o per il periodo indicato nella licenza assegnata in base al presente accordo. Gaijin può rescindere il presente accordo offrendole un accordo sostitutivo
per il prodotto o un’eventuale sostituzione o la versione modificata del prodotto, a condizione che, per continuare ad utilizzare il prodotto o il suo sostituto, la versione modificata o aggiornata o una nuova release, accetterà le condizioni dell’accordo sostitutivo. Se Lei non dovesse rispettare uno qualsiasi dei Suoi obblighi o le condizioni del presente accordo, Gaijin potrà rescindere con effetto immediato, e senza alcun preavviso, il presente accordo. Escludendo eventuali altri diritti, il presente accordo cesserà automaticamente in caso di inosservanza delle limitazioni o di altri requisiti ivi descritti. In caso di rescissione o scadenza del presente accordo, Lei dovrà cessare immediatamente di utilizzare il prodotto e distruggere tutte le sue copie. 
2.4.	Perdita dei diritti al momento della rescissione dell’accordo. In caso di rescissione del presente accordo, Lei perderà il diritto di utilizzare o manipolare il prodotto in qualsiasi modo. 
2.5.	Condizioni fondamentali. Lei accetta esplicitamente che ciascuna delle condizioni presenti in questo paragrafo 2 sono fondamentali e che la loro inosservanza da parte Sua costituirà per Gaijin un motivo sufficiente per rescindere con effetto immediato il presente accordo e la licenza a Lei assegnata in base al presente accordo. La presenza di questo paragrafo 2.5 non è rilevante nel determinare l‘importanza di qualsiasi altra disposizione o violazione del presente accordo da entrambe le parti.
3.      Limitazioni.                                                                                                                                                        3.1.      Divieto di cessione. Lei non potrà in alcun caso vendere, prestare, noleggiare, affittare, concedere in licenza od in sublicenza, pubblicare, visualizzare, distribuire o comunque trasferire il prodotto o nessuna delle sue copie a terzi senza il previo consenso in forma scritta di Gaijin; se, però, la relativa legge nella Sua giurisdizione concede un tale diritto irrinunciabile, i Suoi diritti derivanti dal presente accordo potranno essere trasferiti in modo permanente ad un’altra persona o soggetto, fermo restando che a) Lei trasferirà a tale persona o soggetto il presente accordo, il prodotto e tutta la documentazione allegata e tutto il software o l’hardware inclusi nel pacchetto (bundle) con il prodotto o preinstallato con il prodotto, incluse tutte le copie e le versioni precedenti;  b) Lei non conserverà nessuna copia, inclusi i backup e le copie salvate nel dispositivo del cliente; e c) il destinatario accetterà le condizioni del presente accordo e qualsiasi altra condizione secondo la quale Lei ha legittimamente acquistato la licenza del prodotto.  Malgrado le disposizioni precedenti, Lei non potrà trasferire copie educative del prodotto, la pre-release o una copia non destinata alla vendita successiva. Lei non potrà permettere in alcun caso a terzi di ottenere dei vantaggi dall’utilizzo o dalle funzionalità del prodotto tramite la condivisione di tempo (time sharing), i servizi IT esterni o un altro sistema, se tale utilizzo riguardante il prodotto non sarà specificato nel listino prezzi dell’applicazione, sull’ordine di acquisto o sulla confezione del prodotto. 
3.2.	Divieti. Se in questo accordo non è stabilito altrimenti, Lei non potrà utilizzare, copiare, emulare, clonare, affittare, noleggiare, vendere, modificare, decompilare, disassemblare, applicare l’ingegneria inversa o comunque ridurre qualsiasi parte del presente prodotto in una forma leggibile dall’uomo o trasferire il prodotto concesso in licenza o qualsiasi componente del prodotto concesso in licenza, né permettere a terzi di farlo, se la limitazione precedente non è vietata esplicitamente dalla legge corrispondente. Malgrado la disposizione della frase precedente, la decompilazione del software è consentita se le leggi nella Sua giurisdizione Le concedono il diritto irrinunciabile per la decompilazione allo scopo di acquisire informazioni necessarie affinché il software possa funzionare con un altro software, ma, con il presupposto che, prima di tutto, Lei dovrà richiedere tali informazioni a Gaijin, il quale potrà fornirle, a propria discrezione, tali informazioni (in base alle condizioni riguardanti la riservatezza delle informazioni) o potrà stabilire delle condizioni ragionevoli, inclusa una tassa adeguata, per questo tipo di utilizzo del software, affinché venga garantita la tutela del diritto di proprietà di Gaijin e dei suoi fornitori e/o dei licenzianti del software. Lei non può modificare o creare opere derivate basate totalmente o parzialmente sul prodotto. Qualsiasi utilizzo non autorizzato comporterà la rescissione immediata e automatica del presente accordo e della licenza concessa in base a questo accordo e può comportare un'azione penale e/o civile. Per ricreare l’algoritmo del programma, che costituisce un’informazione di proprietà, non può essere utilizzato né il codice binario né la sorgente del prodotto e su di essi non può essere applicata l’ingegneria inversa senza un’autorizzazione scritta di Gaijin. A seconda della situazione, Gaijin e/o i suoi fornitori e i licenzianti si riservano tutti i diritti ivi esplicitamente non concessi. 
3.3. 	Informazioni sulla proprietà e sulla copia. Lei non può eliminare alcuna informazione sulla proprietà o l’etichetta sul prodotto. Lei non può copiare il prodotto, eccezion fatta per i casi indicati esplicitamente nel paragrafo 2 in alto. 
3.4.	Divieto di trasferimento dei diritti. Se qui non viene definito specificatamente altrimenti, Lei non può trasferire o cedere uno qualsiasi dei diritti che Le sono stati concessi in base al presente accordo e nemmeno gli obblighi che Le spettano in base al presente accordo. 
3.5.	Conformità con la legge. Lei accetta che, durante la manipolazione del prodotto e di qualsiasi messaggio o informazione ottenuti in seguito alla manipolazione del prodotto, dovrà rispettare tutte le relative leggi e direttive internazionali, nazionali, statali, regionali e locali, incluse, senza limitazioni, le leggi sulla tutela della privacy e dei copyright, le leggi sul controllo delle esportazioni e le leggi contro la pornografia. 
3.6.    Indennizzo. Lei si impegna ad indennizzare, difendere e dispensare Gaijin e i suoi
rispettivi funzionari, direttori, dipendenti, agenti, successori e cessionari da qualsiasi perdita, responsabilità, danno e rivendicazione e da tutte le spese inerenti (incluse le tasse, i costi e le spese legali di investigazione, i contenziosi, gli accomodamenti, le sentenze, gli interessi e le sanzioni) e dai costi relativi a qualsiasi rivendicazione di terzi sorta in base ad essi o sorta in relazione ad essi in base ad una reale o presunta: ( i) violazione da parte del licenziatario (salvo i casi in cui tale violazione sia imputabile esclusivamente al prodotto) di qualsiasi diritto di proprietà intellettuale di terzi e/o del diritto di proprietà di terzi, inclusi, anche se non limitati ad essi, i brevetti, i marchi registrati, i copyright, i segreti commerciali, i diritti di pubblicità o i diritti sulla tutela della privacy, ( ii ) lesioni personali (incluso il decesso) o danni alla proprietà dovuti ad una grave negligenza o ad un comportamento doloso da parte del licenziatario e/o (iii) violazione da parte del licenziatario di una qualsiasi delle proprie dichiarazioni, garanzie, obblighi e/o patti stabiliti nel presente accordo.
3.7. 	Misure di protezione supplementari. Al solo scopo di impedire l'utilizzo non autorizzato del prodotto, il software può installare sul Suo computer delle misure tecnologiche il cui scopo è quello di impedire un utilizzo non autorizzato, e Gaijin può utilizzare questa tecnologia per assicurarsi che Lei stia utilizzando una copia con licenzia del prodotto. Gaijin non raccoglierà alcuna informazione personale dal Suo computer durante questo processo.
3.8.	Sospensione dell‘accordo. SENZA LIMITARE TUTTI GLI ALTRI RIMEDI, GAIJIN PUÒ, CON O SENZA PREAVVISO, LIMITARE, SOSPENDERE, CESSARE, MODIFICARE O ELIMINARE GLI ACCOUNT O L'ACCESSO AL PRODOTTO O A PARTI DI ESSO, E CIÒ SE GAIJIN AVRÀ MOTIVO DI SOSPETTARE, IN BASE A RAGIONI CONCRETE, CHE LEI NON STIA RISPETTANDO LE CONDIZIONI DEL PRESENTE ACCORDO O CHE STIA UTILIZZANDO IL PRODOTTO IN MODO ILLEGALE O IMPROPRIO, EFFETTIVO O PRESUNTO. LEI PUÒ PERDERE IL PROPRIO NOME UTENTE ED IL PERSONAGGIO (PERSONA) IN SEGUITO AD UNA CANCELLAZIONE O LIMITAZIONE DELL‘ACCOUNT, COSÌ COME QUALSIASI VANTAGGIO, PRIVILEGIO od OGGETTO ACQUISITO E ARTICOLO ACQUISTATO ASSOCIATI AL SUO UTILIZZO DEL PRODOTTO E/O GIOCO, E GAIJIN NON AVRÀ ALCUN OBBLIGO DI RISARCIRLA IN ALCUN MODO PER TALI PERDITE O CONSEGUENZE. 
3.9. 	Le Sue garanzie. CON IL PRESENTE ACCORDO, LEI GARANTISCE CHE: (i) TUTTE LE INFORMAZIONI DA LEI FORNITE A GAIJIN IN RELAZIONE AL PRESENTE ACCORDO SONO VERITIERE E PRECISE, (ii) LEI È PIENAMENTE AUTORIZZATO A STIPULARE IL PRESENTE ACCORDO, (iii) LEI RISPETTERÀ TUTTI I SUOI OBBLIGHI DERIVANTI DAL PRESENTE ACCORDO IN CONFORMITÀ CON LA LEGGE VIGENTE.
4. 	NESSUNA GARANZIA E RESPONSABILITÀ.
4.1.	Rimedi del cliente. L’intera responsabilità di Gaijin e dei suoi fornitori e il Suo rimedio esclusivo per qualsiasi violazione della garanzia precedente consisteranno, a discrezione di Gaijin: (i) nella restituzione del prezzo di acquisto pagato per la licenza concessa in base al presente accordo, (ii) nella correzione dei difetti, dei “bug” o degli errori entro un ragionevole periodo di tempo. Questa garanzia limitata sarà nulla se il difetto dovesse sorgere in seguito ad un incidente, ad un abuso o ad un uso scorretto. 
4.2.    NESSUNA GARANZIA IMPLICITA O ALTRE GARANZIE. OLTRE ALLA GARANZIA LIMITATA SOPRAINDICATA E ALLE GARANZIE, CONDIZIONI, DICHIARAZIONI O DISPOSIZIONI CHE NON POSSONO O NON DEVONO ESSERE ESCLUSE O LIMITATE DALLA LEGGE VIGENTE NELLA SUA GIURISDIZIONE, IL PRODOTTO VIENE FORNITO “COSÌ COM’È”, SENZA ALCUNA GARANZIA, E GAIJIN NON FORNISCE ALCUNA PROMESSA, DICHIARAZIONE O GARANZIA, ESPRESSA O IMPLICITA, PREVISTA DALLO STATUTO, DALLA LEGGE COMUNE (COMMON LAW), DALLE ABITUDINI, DAGLI USI O ALTRO IN MERITO AL PRODOTTO O AL SUO CONTENUTO O IN RELAZIONE A QUESTO O A QUALSIASI ALTRO MATERIALE A LEI CONSEGNATO O FORNITO IN BASE A QUESTO ACCORDO O ALTRO. LEI ACCETTA TUTTI I RISCHI E LE RESPONSABILITÀ PER LA SCELTA DEL PRODOTTO, ALLO SCOPO DI SODDISFARE LE SUE ASPETTATIVE, E PER L’INSTALLAZIONE DEL PRODOTTO, IL SUO UTILIZZO E I RISULTATI ACQUISITI TRAMITE IL PRODOTTO. GAIJIN NON GARANTISCE IN ALCUN MODO CHE IL PRODOTTO SARÀ ESENTE DA DIFETTI E CHE NON SI VERIFICHERÀ ALCUNA INTERRUZIONE O GUASTO O CHE SARÀ COMPATIBILE CON QUALSIASI HARDWARE O SOFTWARE CONCRETO. NELLA MISURA MASSIMA CONSENTITA DALLA RELATIVA LEGGE, GAIJIN DECLINA TUTTE LE GARANZIE, ESPRESSE O IMPLICITE, INCLUSE, ANCHE SE NON LIMITATE AD ESSE, LE GARANZIE DI COMMERCIABILITÀ, LA VIOLAZIONE DEI DIRITTI DA PARTE DI TERZI, LA COMPATIBILITÀ (INTEGRAZIONE), LA QUALITÀ O UNA SODDISFACENTE ADEGUATEZZA PER QUALSIASI SCOPO CONCRETO RIGUARDANTE IL PRODOTTO E LA DOCUMENTAZIONE ALLEGATA O IL LORO UTILIZZO. ALCUNE GIURISDIZIONI NON PERMETTONO DI LIMITARE LE GARANZIE IMPLICITE, PERCIÒ SARÀ POSSIBILE CHE LA LIMITAZIONE SOPRAINDICATA NON LA RIGUARDI. DI CONSEGUENZA, TENGA PRESENTE CHE ESISTE LA POSSIBILITÀ CHE IL PRODOTTO NON SIA DISPONIBILE A CAUSA DI UN DETERMINATO NUMERO DI FATTORI, INCLUSI, SENZA LIMITAZIONI, LE MANUTENZIONI REGOLARI DEL SISTEMA, PIANIFICATE E NON, FORZE DI CAUSA MAGGIORE, BLOCCHI TECNICI DEL SOFTWARE, INFRASTRUTTURE DI TELECOMUNICAZIONE, RITARDI O BLOCCHI CAUSATI DA VIRUS, DA ATTACCHI DESTINATI A BLOCCARE IL SERVIZIO, DA UNA RICHIESTA CRESCENTE O VARIABILE E DA QUALSIASI AZIONE OD OMISSIONE DA PARTE DI TERZI. PER QUESTO MOTIVO, GAIJIN DECLINA TUTTE LE GARANZIE, ESPRESSE O IMPLICITE, RIGUARDANTI LA DISPONIBILITÀ, L’ACCESSIBILITÀ O LE PRESTAZIONI DEL SISTEMA E/O DEL SOFTWARE. GAIJIN DECLINA OGNI RESPONSABILITÀ PER PERDITE DI DATI DURANTE IL PROCESSO DI COMUNICAZIONE E LA RESPONSABILITÀ SORTA DA UN TENTATIVO FALLITO DA PARTE DI GAIJIN NEL TRASFERIRLE INFORMAZIONI PRECISE E COMPLETE O INERENTI QUESTO PROBLEMA.
4.3. 	RESPONSABILITÀ LIMITATA; NESSUNA RESPONSABILITÀ PER DANNI CONSEGUENTI. LEI SI ASSUME TUTTI I COSTI PER QUALSIASI DANNO CAUSATO DAL SUO UTILIZZO DEL PRODOTTO E DELLE INFORMAZIONI CONTENUTE NEL PRODOTTO O INSERITE TRAMITE IL PRODOTTO E DALL’INTERAZIONE (O UN PROBLEMA DI CORRETTA INTERAZIONE) CON QUALSIASI ALTRO HARDWARE O SOFTWARE, A PRESCINDERE DAL FATTO CHE A FORNIRLE QUESTE INFORMAZIONI SIA STATO GAIJIN O QUALSIASI ALTRA PARTE. NELLA MISURA MASSIMA CONSENTITA DALLA LEGGE CORRISPONDENTE, GAIJIN E I SUOI FORNITORI NON SI RITENGONO RESPONSABILI PER QUALSIASI DANNO (INCLUSI, SENZA LIMITAZIONI, I DANNI CAUSATI DA PERDITE COMMERCIALI, INTERRUZIONE DELL’ATTIVITÀ IMPRENDITORIALE, PERDITA DI INFORMAZIONI COMMERCIALI, PERDITA DEL BUON NOME, INTERRUZIONE DEL LAVORO, DISTRUZIONE, DIFETTI O BLOCCO DELL’HARDWARE O DEL SOFTWARE, SPESE DI RIPARAZIONE, VALORE DEL TEMPO O ALTRE PERDITE FINANZIARIE) SORTO DALL’UTILIZZO O DALL’IMPOSSIBILITÀ DI UTILIZZARE IL PRODOTTO O DALL’INCOMPATIBILITÀ DEL PRODOTTO STESSO CON QUALSIASI HARDWARE,  SOFTWARE O UTILIZZO, ANCHE SE LA PARTE IN CAUSA È STATA MESSA AL CORRENTE IN MERITO ALLA POSSIBILITÀ DELL’INSORGENZA DI TALI DANNI. IN NESSUN CASO, LA RESPONSABILITÀ TOTALE DI GAIJIN NEI SUOI CONFRONTI PER TUTTI I DANNI NELL’AMBITO DI UNA O PIÙ CAUSE SORTE IN BASE AL CONTRATTO, DI UNA VIOLAZIONE INTENZIONALE DEL DIRITTO O ALTRO, NON DOVRÀ SUPERARE L’IMPORTO DA LEI PAGATO PER ACQUISTARE IL PRODOTTO. QUESTA LIMITAZIONE DI RESPONSABILITÀ NON RIGUARDA LA RESPONSABILITÀ PER I CASI DI DECESSO O INFORTUNI DI PERSONE NELLA MISURA ENTRO LA QUALE LA RISPETTIVA LEGGE VIETA QUESTA LIMITAZIONE. INOLTRE, VISTO CHE ALCUNE GIURISDIZIONI NON CONSENTONO DI ESCLUDERE O LIMITARE LA RESPONSABILITÀ PER DANNI CONSEGUENTI O ACCIDENTALI, LA LIMITAZIONE SOPRAINDICATA NON DEVE NECESSARIAMENTE RIGUARDARLA. 

5.	Le Sue informazioni e le Norme di Gaijin per la tutela della privacy
5.1.	Norme per la tutela della privacy. Con il presente accordo, Lei acconsente espressamente che Gaijin possa trattare i Suoi dati personali (che possono essere raccolti da Gaijin o dai suoi distributori) secondo le Norme di Gaijin per la tutela della privacy vigenti dal momento dell’entrata in vigore del presente accordo, che verranno considerate incluse nel presente accordo con collegamento ad esse in questo paragrafo (http://warthunder.com/en/support/privacypolicy/). Stipulando il presente accordo, Lei acconsente che Gaijin raccolga e conservi le informazioni riguardanti la Sua persona, inclusi il Suo nome, l’indirizzo e-mail e le informazioni sulla carta di credito. Gaijin impiega altre società o singoli per eseguire determinate operazioni a proprio nome, tra cui l’evasione degli ordini, la consegna dei pacchi, l’invio di corrispondenza per posta e di e-mail, l’eliminazione di informazioni ripetitive dagli elenchi dei clienti, l’analisi dei dati, l’offerta di assistenza di marketing, l’elaborazione di pagamenti con carta di credito e la fornitura di servizi ai clienti. Queste terze parti hanno accesso alle informazioni necessarie per l’evasione dei propri compiti, anche se non possono utilizzare queste informazioni per altri scopi. Gaijin pubblica le Norme di tutela della privacy sul proprio sito web e può modificarle di volta in volta a propria discrezione. Prima di accettare il presente accordo, Le consigliamo di leggere le Norme di Gaijin sulla tutela della privacy, visto che spiegano in dettaglio il modo in cui Gaijin salverà e utilizzerà le Sue informazioni. Se Lei rappresenta un’organizzazione, dovrà garantire che ogni membro della Sua organizzazione (inclusi i dipendenti e i fornitori) del quale Lei vuole fornire a Gaijin le informazioni personali dia espressamente il proprio consenso affinché Gaijin possa elaborare queste informazioni personali. Gaijin e i suoi distributori elaboreranno le informazioni personali nel paese in cui sono state raccolte, più probabilmente negli Stati Uniti e nella Federazione Russa. Le leggi di queste giurisdizioni riguardanti l’elaborazione dei dati personali possono essere più o meno severe delle leggi previste nella Sua giurisdizione. 
6.	Varie.
6.1.	Leggi applicabili; giurisdizione e luogo di svolgimento del procedimento. Il presente accordo viene regolato, interpretato e applicato in conformità con le leggi del Commonwealth della Virginia, senza tener conto dei conflitti delle norme e dei principi giuridici. Nella misura consentita dalla legge, le disposizioni del presente accordo hanno la precedenza rispetto alle disposizioni del Codice Commerciale Uniforme (Uniform Commercial Code) adottato o reso applicabile per il prodotto in qualsiasi giurisdizione competente. Il presente accordo non sarà disciplinato dalla Convenzione delle Nazioni Unite sui contratti per la vendita internazionale delle merci, la cui applicazione viene espressamente rifiutata ed esclusa. Se, ai fini della definizione della giurisdizione personale, Lei è residente negli Stati Uniti, i tribunali federali e statali all’interno del territorio del Commonwealth della Virginia avranno la competenza esclusiva per giudicare qualsiasi controversia derivante dal presente accordo. Lei accetta che il presente accordo debba essere applicato nel Commonwealth della Virginia e che ogni istanza, disputa, controversia o reclamo che possano essere avviati sulla base del presente accordo o sorti dal presente accordo o da elementi ad esso correlati o qualsiasi presunta violazione dell’accordo stesso dovranno essere perseguiti esclusivamente nei tribunali statali e federali del Commonwealth della Virginia; con ciò, nella misura consentita dalla rispettiva legge, Lei dichiara di rinunciare al diritto di cambiare sede di svolgimento del procedimento in qualsiasi altro Stato, regione, provincia o giurisdizione, anche fatto restando che il licenziante, in qualità di reclamante, sarà autorizzato ad avviare una procedura giudiziaria in qualsiasi tribunale della giurisdizione competente. Se Lei non ha la residenza negli Stati Uniti, Lei accetta che qualsiasi disputa, controversia o reclamo derivanti o riguardanti il presente accordo vengano giudicati e risolti da un procedimento arbitrale secondo la Camera di Commercio Internazionale in base al proprio Regolamento del procedimento arbitrale (“Regolamento”). Un arbitro sarà nominato dal reclamante e uno sarà nominato dalla parte avversa, e questi due arbitri nominati in tal modo nomineranno un terzo arbitro, in conformità con le disposizioni del Regolamento. Il luogo del procedimento arbitrale sarà Washington, DC, USA. La lingua adottata nel procedimento arbitrale sarà l'inglese. Ogni sentenza emessa dall'arbitro (arbitri) sarà definitiva e vincolante per le parti interessate e costituirà l'unico ed esclusivo rimedio per qualsiasi controversia tra le parti coinvolte per quanto riguarda le controversie in un determinato procedimento arbitrale.
6.2.	Termine per la presentazione di azioni legali. Nessuna delle parti di questo accordo può presentare un‘azione legale, a prescindere dalla forma, derivante dalle transazioni in base al presente accordo dopo la decorrenza del termine di un (1) anno dall’insorgenza della causa dell’azione legale o a partire dal momento in cui è stata appurata l’insorgenza della causa dell’azione legale, eccezion fatta per le azioni legali riguardanti la violazione dei diritti della proprietà intellettuale, per la quale, secondo le norme legali, si può presentare un’azione legale nel corso dei termini massimi di legge corrispondenti.  
6.3.	Intero accordo; separabilità delle disposizioni; nessuna eccezione.  Questo accordo rappresenta l'intero accordo che Lei ha stipulato e sostituisce ogni altro precedente accordo, proposta, comunicazione o pubblicità, orale o scritta, riguardante il prodotto o l‘oggetto del presente accordo, fermo restando che Gaijin e Lei possiate limitare, modificare o cambiare l'applicabilità delle condizioni del presente accordo in base ad un precedente, contemporaneo o successivo accordo scritto con riferimento al presente paragrafo 6.3 dell'accordo, con una definizione esplicita di questa limitazione, modifica o cambiamento. Lei conferma di aver letto il presente accordo e di comprenderne il suo contenuto e accetta di essere vincolato alle sue condizioni. Se, per un motivo qualunque, un tribunale qualsiasi della giurisdizione competente dovesse giudicare nulla, inefficace o inapplicabile una disposizione qualsiasi (o una parte di essa) del presente accordo, tale disposizione sarà più restrittiva, in modo che diventi valida e applicabile, affinché l’intero accordo non perda, per tal motivo, la propria efficacia, tenendo conto che la parte rimanente dell’accordo continuerà ad avere piena efficacia e validità nella piena misura consentita dalla legge. Il condono di una violazione di una qualsiasi disposizione del presente accordo non costituirà un condono di qualsiasi violazione precedente, attuale o successiva, e tale condono della violazione sarà valido solo se fatto per iscritto.
6.4.	Informazioni di contatto. Per qualsiasi domanda riguardante il presente accordo, o se desidera contattare Gaijin per un motivo qualunque, è pregato di rivolgersi alla sezione clienti all’indirizzo e-mail: legals@gaijinent.com.
Copyright © 2008-2023. Gaijin Network ed i suoi licenzianti. Tutti i diritti riservati. Il prodotto, incluso il software e la documentazione allegata, è protetto dal copyright e dalle leggi sulla tutela dei copyright e da altre leggi e contratti riguardanti la proprietà intellettuale. 

